# -*- mode: mandoku-view -*-
#+TITLE: 撼龍經
#+DATE: 2019-03-29 21:12:07.760404
#+PROPERTY: ID KR3g0021
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR3g0021_WYG_000-1a>¶
　　欽定四庫全書　　　　　子部七¶
¶
　　撼龍經　疑龍經　𦵏法倒杖　術數類三(相宅相墓之屬)¶
¶
　　提要¶
¶
　　(臣)等謹案撼龍經一卷疑龍經一卷𦵏法倒¶
杖一卷舊本題唐楊筠松撰筠松不見于史¶
傳惟陳振孫書録解題載其名氏宋史藝文¶
志則但稱為楊救貧亦不詳其始末惟術家¶
相傳以為筠松名益贛州人掌靈臺地理官¶
<pb:KR3g0021_WYG_000-1b>¶
至金紫光禄大夫廣明中遇黄巢犯闕竊禁¶
中玉函秘術以逃後往來于處州無稽之談¶
盖不足盡信也然其書乃為世所盛傳撼龍¶
經專言山壠落脈形勢分貪狼巨門禄存文¶
曲㢘貞武曲破軍左輔右弼九星各為之説¶
疑龍經上篇言幹中尋枝以關局水口為主¶
中篇論尋龍到頭看面背朝迎之法下篇論¶
結穴形勢附以疑龍十問以闡明其義𦵏法¶
<pb:KR3g0021_WYG_000-2a>¶
則專論㸃穴有倚盖撞黏諸説倒杖分十二¶
條即上説而引伸之附二十四砂𦵏法亦臨¶
穴時分寸毫釐之辨案書録解題有疑龍經¶
一卷辨龍經一卷云呉炎録以見遺皆無名¶
氏是此書在宋並不題筠松所作今本不知¶
何據而云然其撼龍之即辨龍與否亦無可¶
考證然相傳已久所論山川之性情形勢頗¶
能得其要領流傳不廢亦有以也舊本有李¶
<pb:KR3g0021_WYG_000-2b>¶
國本註併所附各圖庸陋淺俗了無可取今¶
並加刋削不使與本文相溷焉乾隆四十六¶
年十月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官　(臣)　陸　費　墀¶
¶
¶
¶
¶
<pb:KR3g0021_WYG_000-3a>¶
　　欽定四庫全書¶
¶
　　撼龍經　　　　　　　　唐　楊筠松　撰¶
¶
　　須彌山是天地骨中鎮天地為巨物如人背脊與項梁¶
生出四肢龍突兀四肢分出四世界南北東西為四𣲖¶
西北崆峒數萬程東入三韓隔杳㝠惟有南龍入中國¶
胎宗孕祖來竒特黄河九曲為大膓川江屈曲為膀胱¶
分肢擘脉縱横去氣血勾連逄水住大為都邑帝王州¶
小為郡縣君公侯其次偏方小鎮市亦有富貴居其中¶
<pb:KR3g0021_WYG_000-3b>¶
大率龍行自有真星峯磊落是龍身髙山須認星峯起¶
平地龍行别有名峯以星名取其類星辰下照山成形¶
龍神二字尋山脉神是精神龍是質莫道髙山方有龍¶
却來平地失真蹤平地龍從髙脈發髙起星峯低落穴¶
高山既認星峯起平地兩傍尋水勢两水夾處是真龍¶
枝葉周回中者是莫令山反枝葉散山若反兮水散漫¶
外山百里作羅城此是平洋龍局段星峯頓伏落平去¶
外山隔水來相顧平中仰掌似凹窠隠隠微微立丘阜¶
<pb:KR3g0021_WYG_000-4a>¶
傾從丘阜覔凹窠或有勾夾如旋螺勾夾是案螺是穴¶
水去明堂聚氣多四傍遶䕶如城郭水遶山還聚一窩¶
霜降水涸尋不見春夏水髙龍背現此是平洋看龍法¶
過處如絲或如線髙水一寸即是山低水一寸水回環¶
水纒便是山纒様纒得真龍如仰掌窠心掌裏或乳頭¶
端然有穴明天象水遶山纒在平坡逺有岡陵近有河¶
只愛山來抱身體不愛水返去從他水抱應知山來抱¶
水不抱兮山不到莫道髙山龍易識行到平洋失踪跡¶
<pb:KR3g0021_WYG_000-4b>¶
藕斷絲連正好尋退卸愈多愈有力髙龍多下低處藏¶
四沒神機便尋得祖宗父母數程遥誤得時師皆不識¶
凡到平地莫問踪只觀環遶是真龍念得龍經無眼力¶
萬卷真藏也是空¶
¶
　　北辰一星中天尊上相上將居四垣天乙太乙明堂照¶
華葢三台相後先此星萬里不得一此龍不許時人識¶
識得之時不用藏留與皇朝鎮家國請從垣外論九星¶
北斗星宫係幾名貪巨武星并輔弼禄文亷破地中行¶
<pb:KR3g0021_WYG_000-5a>¶
九星人言有三吉三吉之餘有輔弼不知星曜定錙銖¶
祻福之門敎君識¶
¶
　　貪狼頓起笋生峯若是斜枝便不同斜枝側頂為破靣¶
尖而有脚號乗龍脚下横拖為𢃄劒文武功名從此辯¶
横看是頂側是峯此是貪狼出陣龍側靣成峯身直去¶
不是為朝便不住¶
¶
　　莫來此處認髙峯道是𤣥武在其中亦有髙峯是𤣥武¶
𤣥武落處四獸聚聚處方為龍聚星四獸不顧只成空¶
<pb:KR3g0021_WYG_000-5b>¶
空亡龍上莫尋穴縱然有穴易歇滅¶
¶
　　或為關峽似龍形正身潛在峽中行時師多向峽中覔¶
不識真龍斷續情貪狼自有十二様尖圓平直小為上¶
欹斜側巖倒破空祻福輕重自不同欹側似斜斜似側¶
平似乗龍側似直貪狼似巨倒似空空似虚巖即似石¶
問君來此如何觀我道貪狼非一般欹是崩崖破是折¶
斜是邊有邊不同側是靣尖身直去空是巖穴多玲瓏¶
倒是飛峯偏不正七者未是貪狼龍平地卓然頓起笋¶
<pb:KR3g0021_WYG_000-6a>¶
此是尖狼本來性圓無欹側四靣同平若卧蠶在髙頂¶
直如决脊引繩來小似筆頭揷髙塔五者方為貪正形¶
吉凶祻福要詳明¶
¶
　　火星要起廉貞位生出貪狼由此勢若見火星動熖時¶
看他踪跡落何處此龍不是尋常貴生出貪狼向亦竒¶
火星若起廉貞位落處須尋一百里中有貪狼小小峯¶
有時回顧火星宫世人只道貪狼好不識廉貞是祖宗¶
貪狼若非廉作祖為官也不到三公髙山頂上如平掌¶
<pb:KR3g0021_WYG_000-6b>¶
中分細脉如蛇様貴龍多是穿心出富龍只從傍生上¶
髙山如帳後靣遮帳裏微微似𢃄斜𢃄舞下來如䑕尾¶
此是貪狼上嶺蛇𢃄舞下來伸鶴頸此是貪狼下嶺蛇¶
上嶺解生朱紫貴下嶺須為朽腐家¶
¶
　　大山特起小為貴小山忽起大為勢髙低大小斷續行¶
此是貪狼真骨氣大抵九星有種類生子生孫巧相似¶
剝換方知骨氣真剝換不真皆不是一剝一換大生小¶
從大剝小最竒異剝換退卸見真龍小峯依舊貪狼起¶
<pb:KR3g0021_WYG_000-7a>¶
剝小如人換好裳如蟬退殻蠶退筐或從大山落低小¶
或從高峯落平洋退卸剥換成幾段十條九條亂了亂¶
中有一條却是真若是真時斷了斷亂山回抱在靣前¶
不許一條出外邊只有真龍在帳内亂山在外却為纒¶
此龍多從腰裏落回轉餘枝作城廓城廓彎環生捍門¶
門外羅星當腰着羅星要在羅城外此與火星常作案¶
火星龍始有羅星若是羅星不居内居内名為抱養瘝¶
又為病跟墮胎山羅星若生羅城口城口皆為玉笋班¶
<pb:KR3g0021_WYG_000-7b>¶
羅城恰似城墻勢龍在城中聚真氣羅星借在城闕間¶
時師喚作水口山欲識羅星真妙訣一邊枕水一邊田¶
田中有骨胍相連或為頑石焦土間此是羅星有餘氣¶
卓立為星在水邊貪巨羅星方與尖輔弼武曲員匾眠¶
禄存廉貞多破碎破軍尖破最為害只有尖圓方匾星¶
此是羅星得正形忽然四靣皆是水两山環合欝然青¶
羅星亦自有種類浪説羅星在水邊¶
¶
　　巨門尊星性端荘纔離祖宗即高昻星峯自與衆星别¶
<pb:KR3g0021_WYG_000-8a>¶
不尖不圓其體方髙處定為頓笏様但是無脚生两傍¶
如此星峯止一二方岡之下如驅羊方岡或如四角帳¶
帳中出𢃄似飛揚飛揚要得穿帳去帳中两角隨身張¶
枝葉不多關峽少却有䕶衛隨身傍𢃄旌𢃄節來擁䕶¶
旌節之峯多是雙更有刀劍同䕶送刀劍送後前圓岡¶
離蹤斷處多失胍抛梭馬跡蛛絲長梭中自有絲不斷¶
蜂腰過處多趨蹌¶
¶
　　自是此星性尊貴䕶送此星來就體每逄跌斷過處時¶
<pb:KR3g0021_WYG_000-8b>¶
两傍定有衣冠吏衣冠之吏似圓峯两傍有脚衛真龍¶
若是獨行無䕶衛定作神祠佛道宫平行穿珠行數里¶
忽然又作方峯起方峯直去如橋扛背長頗類平尖貪¶
平尖貪狼如一字生在山頂如卧蠶武曲倒從身中出¶
貪狼直去如僧叅夾輔䕶龍次第列正龍在内左右凾¶
此龍住處無髙壠間生窩穴隱深潭獨在山峽中間者¶
穴落髙岡似草庵四圍要髙來朝䕶前案朝迎亦髙舞¶
却作髙穴似人形按歛端嚴似真武¶
¶
<pb:KR3g0021_WYG_000-9a>¶
　　此龍若行三十里内起方峯止三四峯峯端正方與長¶
不肯欹斜失尊體峯上忽然生摺痕此與廉貞何以異¶
凡起星辰不許斜更嫌生脚照他家端峯若生四花穴¶
花穴端嚴要君别真龍直去向前行四向謾成龍虎穴¶
此是武曲鉗峽來間氣來此偶生峽此龍誤了幾多人¶
定來此處説真形要説四花穿心過但看䕶衛不曾停¶
尊星自有尊星體方正為屏將相位巨門行龍少鬼刼¶
葢緣两傍多羅列水界分處夾龍行不肯單行走空缺¶
<pb:KR3g0021_WYG_000-9b>¶
水界分及亂生枝枝葉雖多夾水隨䕶龍亦自有背靣¶
背後如壁靣平夷平夷便是貼龍體龍過之時形怪異¶
不起尖圓即馬旗攢劒繙龍歸此地䕶衛纒遶如打團¶
重重包裹外山歸至令巨門少關峽䕶送無容左右離¶
明堂斷定無斜㵼横案重重拜舞低平貪覆巨圓武曲¶
尖圓方整不能齊三星尖圓方整處向此辯别無狐疑¶
識龍須識辨疑處識得真龍是聖師¶
¶
　　禄存之形如頓鼔下生有脚如𤓰瓠𤓰瓠頭前有小峯¶
<pb:KR3g0021_WYG_000-10a>¶
此是禄存𢃄禄處大如螃蠏小蜘蛛此是禄存𢃄殺處¶
殺中若有横磨歛此是權星先出武¶
¶
　　大龍大峽百十程寶殿龍樓去無數(峽口㣲平曰殿)忽履仁等¶
入長垣(長垣如城)萬仞不圍君莫顧癡師偷眼傍睥晲曉者¶
黙然佯不睹若然尖脚亂如茅喚作蚩尤旗爪距(天上有蚩¶
尤旗星)小圓𢃄禄圍本身將相公侯出方虎¶
¶
　　大抵星辰嫌破碎不抱本身多作怪端正龍神須無破¶
醜惡龍神多破敗怪形異穴出凶豪殺戮平民終大壊¶
<pb:KR3g0021_WYG_000-10b>¶
草頭作亂因此山赤族誅夷償命債只縁龍上有欃槍¶
賊旗倒仄非旌幢旌幢對對端正立獨立欹仄名欃槍¶
頓鼓微方似武曲武曲端正下無足有足周圍真禄存¶
圓盡方為武曲尊龍家最要仔細辨疑似亂真分背靣¶
背似靣非豈有真此是禄存大移轉凹處是靣凸是背¶
作穴分金過如線凡看星辰看轉移轉移須敎母顧兒¶
枝分𣲖别有真種忽作𤓰蔓無東西十里半程無岡嶺¶
平陽砂磧烟塵迷到處君須看水勢水勢莫問江與溪¶
<pb:KR3g0021_WYG_000-11a>¶
只要两源相夾出交𤨏外結重重圍禄存好處落平洋¶
大作方州小鎮縣坪中時復亂石生或起横山或梭靣¶
此處或有輔弼形輔弼無枝禄生辨禄是帝車第二星¶
也主為文也主兵¶
¶
　　九星行龍皆要禄最要夾貪兼巨軸或從武曲左右起¶
此等貴龍看不足若逢此星逺尋穴莫向髙山尋促局¶
若遇九星相夾行只分有足并無足燕雲下嶺出九關¶
中𢃄禄存三吉山髙山峽裏多尖秀也有圓禄生孱岩¶
<pb:KR3g0021_WYG_000-11b>¶
君看山須分種類亂指横山作正班禄破二星形無數¶
也有正形落低處也有低形上壠頭雜亂分形君莫誤¶
形在髙嶺為髙形山頂上生禄存星形在平洋山卓立¶
頂矮脚手亦横平頂上生形頂必正平地生形脚亂行¶
請君看我細排列祻福皆從龍上生¶
¶
　　第一禄存如頓鼔脚手對對隨身去平行有脚如劒芒¶
旌節幡幢排次序此等星辰出大江中有小貪并小巨¶
輔弼侍從左右生隔岸山河逺相顧此是龍身作州縣¶
<pb:KR3g0021_WYG_000-12a>¶
雄據十州并一路忽然諸山作垣局更求吉水為門户¶
若得吉水為門户萬水千山不須做¶
¶
　　第二禄存如覆釡脚尖如㦸周回布有脚方為真禄存¶
無脚方為禄堆巨此星定是有威權白手成家積巨富¶
第三禄存鶴爪布两短中長龍出露出露定為低小形¶
隠隠前行忽蹲踞有穴必生龍虎巧醜陋穴形龍不住¶
第四禄存肋扇具脚手又似扛絲勢此龍只好結神壇¶
别有星峯生秀氣¶
¶
<pb:KR3g0021_WYG_000-12b>¶
　　第五禄存如懸鶉破碎箕帚摺無數此星便是平行星¶
星平生枝自頂分此龍只去平中作橈棹回來斬關做¶
髙山大峽開三路¶
¶
　　第六禄存落平洋勢如巨浪横開張他星亦有落平者¶
此星平地亦飛揚脚擺時復生巨石石色只是黒與黄¶
两傍請看隨龍峽長短大小宜推詳䕶龍轉時看他落¶
落處當隨水斟酌右轉皆右不參差左轉皆左無駁雜¶
朝迎指正真穴形左右髙低君莫錯禄存鬼形如披髪¶
<pb:KR3g0021_WYG_000-13a>¶
雖曰衆多勢如掠¶
¶
　　第七禄存如長蛇左右無䕶無攔遮此龍目作貴龍從¶
枕在水邊自横斜¶
¶
　　第八禄存在髙頂如載兠鍪有肩領漸低漸小去作穴¶
定作窩鉗極端正此龍號為八貴龍捉穴真時最昌盛¶
第九禄存如落花片片段段水夾砂不作蛟潭為鬼穴¶
定作羅星水口遮¶
¶
　　天下山山有禄存或凶或吉要君分莫道禄存全不善¶
<pb:KR3g0021_WYG_000-13b>¶
大為將相公侯門要知五嶽真龍落半是禄破相參錯¶
大行頂上馬耳峯禄存身上貪狼龍泰山頂上有石觀¶
上有月亭髙一半此是禄存上有貪如此髙峯孰能判¶
海中洲渚亦有山君如論脈應難言不知地脉連中國¶
逺出山形在海間集出青齊為東岳過盡平陽大江壑¶
地絡連延氣勢生澗水止龍君莫錯我觀破禄滿天下¶
九星分變無識者君如識得禄存星珍寳連城貴無價¶
文曲正形蛇行様若作淫邪如撒網此星柔順最髙情¶
<pb:KR3g0021_WYG_000-14a>¶
形神恰似生鱔様問君如何生此山定出廉真絶體上¶
問君如何尋絶體本宫山上敗絶氣問君如何尋本宫¶
寶殿之下初出龍認得星峯初出靣看得何星細推辦¶
九星皆挾文曲行若無文曲星無變變星便看何星多¶
多者為主分惡善文曲星柔最易見每遇旺方生側靣¶
側靣成峯身直行直去多如絲雜線此星山骨少星峯¶
若有星峯輔弼同平地蛇行最為吉半頂娥眉最得力¶
若有此星連接生女作宫嬪后妃職男家因婦得官班¶
<pb:KR3g0021_WYG_000-14b>¶
又得資財并美色凡起星峯必有情自然連接左右生¶
若是無峯如鱔様死龍散漫空縱横縱饒住處有穴形¶
社壇神廟血食腥若是作墳并建宅女揷花枝逐客行¶
男人破家因酒色女人内亂公訟庭變出瘵癆鬼怪病¶
令人冷退絶人丁¶
¶
　　困龍坪下數十里忽然卓立星峯起左右前後忽逢迎¶
貪巨武輔取次生只得一峯龍便活娥眉也變輔弼形¶
平行雖云變輔弼只是低平少威力若得尊星生一峯¶
<pb:KR3g0021_WYG_000-15a>¶
便使柔星為長雄男人端貌取科第女人主家權勝翁¶
大抵尋龍少全格雜出星峯多變易弼星似巨輔似文¶
長短髙低細辨識莫道凶龍不可裁也有凶龍起家國¶
葢縁未識間星龍貪中有廉文有弼武有破軍間斷生¶
禄存或有巨武力十里之中卓一峰小者成大弱成雄¶
此星龍家間星法大頓小伏為真踪一山便斷為一代¶
看在何代生間斷便向此星定富貴困弱生旺隨星峰¶
困弱之龍無氣力死鱔烟炮入砂礫千里百里無從山¶
<pb:KR3g0021_WYG_000-15b>¶
獨自單行少收拾君如識得間星龍到處郷村可尋覔¶
龍非久逺少全氣易盛易衰非人力¶
¶
　　廉貞如何號獨火此星得形最髙大髙山頂上石嵯峨¶
傘摺犂頭裂絲破只縁尖熖聳天庭其性炎炎號火星¶
起作龍樓并寶殿貪巨武曲因此生古人深識廉貞體¶
喚作紅旗并曜氣此星威烈屬陽精髙熖赤黒峯頭起¶
髙尖是樓平是殿請君來此細推辨亂峯頂上亂石間¶
此處名為聚講山聚講既成即分去分宗拜祖迢迢路¶
<pb:KR3g0021_WYG_000-16a>¶
尋踪尋跡更尋兒龍來此處最堪疑却來此處横生嶂¶
形如帳幕開張様二重入帳一重出四重五重如巨浪¶
嶂中有線穿心行帳不穿心不入相帳幕多時貴亦多¶
一重只是富豪様两帳两幕是真龍帳裏貴人最為上¶
帳中隠隠仙𢃄飛𢃄舞低垂主興旺天關地軸两邊迎¶
異石龜蛇過處往髙山頂上有池水两邊夾得真龍行¶
問君髙頂何生水此是真龍頂上氣樓殿之上水泉生¶
水還兩處两邊迎真龍却向泉中過也有單池在傍抱¶
<pb:KR3g0021_WYG_000-16b>¶
單池終不及两池池若傾崩反生祻池平两水夾又清¶
此處名為天漢星天漢天潢入閣道此星入相居天庭¶
更有衛龍在髙頂水貼龍身入深井更無水出可追尋¶
或有蒙泉如小鏡看他辭樓并下殿出帳聳起生何形¶
應星生處别立形此是分枝劈脉證祖宗分了分兄弟¶
來此分貪識真性分貪之處莫令差差謬一毫千里逈¶
笋峯貪狼縱横計鍾釡枕梭武輔弼方峯是為巨門程¶
最要來辨嫡庶行嫡庶不失出帳形便是龍家五吉星¶
<pb:KR3g0021_WYG_000-17a>¶
廉貞惡石衆所畏不曉真陽火裏精此龍多向南方落¶
北上衆山驚錯愕低頭歛袵山朝來莫向他方妄叅錯¶
凡是星峯皆有石若是土山全無力廉貞獨火氣衝天¶
石骨稜層平處覔¶
¶
　　廉貞不生吉星峯定隔江河作應龍朝迎必應數百里¶
逺望鼓角聲鼕鼕凡見廉貞髙聳石便上頂頭看逺跡¶
細認真龍此處生華葢穿心正龍出此龍最貴難尋覔¶
五吉要聳華葢出此等真龍不易逢華葢三峯品字立¶
<pb:KR3g0021_WYG_000-17b>¶
两肩分作两䕶龍此是兄弟同祖宗兄弟便為纒䕶龍¶
前迎後送生雌雄雌若為龍雄作應雄若為龍雌聽¶
命問君如何辨雌雄髙低肥瘠瘦不同低肥為雌雄髙¶
瘠只求此處識踪跡¶
¶
　　隨龍身上有正峯時作星峯拜祖宗但看䕶送似回龍¶
又有迎龍如虎踞隨龍山水皆朝揖狐疑來處失踪跡¶
水口重重生異石定有羅星當水立羅星外靣有山關¶
上生下生細尋覔葢縁羅星有真假真假天然非人力¶
<pb:KR3g0021_WYG_000-18a>¶
羅星旁水便生石羅星端正最髙職¶
¶
　　廉貞多生顧祖龍祖龍逺逺是朝峯更有鬼脚回顧處¶
䕶送須生十數里送龍之山短有後抱山不抱左右手¶
纒龍纒過龍虎前三重五重福延綿纒多不許外山走¶
那堪長逺作水口䕶送托龍若十全富貴雙全真罕有¶
尋龍千萬看纒山一重纒是一重關關門若有千重鎖¶
定有王侯居此間廉貞已具貪狼内更述此篇為詳載¶
有人曉得紅旗星逺有威權近凶怪權星斬砍得自由¶
<pb:KR3g0021_WYG_000-18b>¶
不統兵權不肯休若遇廉貞不起石脚下也須生石壁¶
石壁是背靣是平平處尋龍出踪跡貪巨武輔弼星行¶
出身生處是真星博龍換處有九段此是公侯將相庭¶
紅旗氣雄威武在行兵出師駭妖怪權星威福得自專¶
縱入文堦亦武威廉良一變貪巨武文武全才登宰輔¶
廉貞不作變換星潔身亂倫弑君父¶
¶
　　武曲星峯覆鍾釜鍾釡之形有何故鍾髙釜矮事不同¶
髙即為武矮為輔二者雖然皆吉星大小不容有差互¶
<pb:KR3g0021_WYG_000-19a>¶
武曲端嚴富貴牢輔弼隨龍厚薄取真龍若行五六程¶
臨落之時剝輔星如梭如印如皎月三三两两牽聮行¶
前關後峽相引從峽若多時龍猛勇博到輔星三四重¶
仔細來此認龍踪貪巨若無輔弼落高嶺如何住得龍¶
雖然輔弼是入穴作穴隨形又不同穴隨土峯作鉗乳¶
形神大小隨龍宗圓龍忽然長拖脚恐是鬼龍如覆杓¶
覆箕仰掌是鬼龍莫來此處失真踪請君細認前頭穴¶
莫使參前失後空¶
¶
<pb:KR3g0021_WYG_000-19b>¶
　　問君何以知我落看他尾後圓峯作問君知我如何行¶
尾星揺動不曾停前官後鬼須細辨鬼尅我身居後靣¶
官星尅我在前朝此是龍家官鬼現真龍落處隂陽亂¶
五行官鬼無相戰水龍博到火龍出鬼在後頭官出面¶
坎山來龍作午丁却把地羅差使轉此是隂陽雜五行¶
不是龍家官鬼辨龍家不要論五行且從龍看分脈上¶
龍奪&KR0890;時是鬼氣鬼氣不歸龍上行大抵正龍無鬼山¶
有鬼不出半里間横龍出穴必有鬼送跳翻身穴後環¶
<pb:KR3g0021_WYG_000-20a>¶
鬼山若長奪我氣鬼短貼身如抱攔問君如何謂之鬼¶
主山背後撑者是分枝劈脉不回頭奪我正身少全氣¶
真龍穴後如有鬼山短枝多為雉尾此是真龍穴後星¶
星辰亦有尖圓體正龍穴後若有鬼隻隻回頭來䕶衛¶
若不回頭衛本身此是空亡歇滅地問君何者是空亡¶
穴後捲空仰瓦勢便從鬼上細尋覔鬼山星峯少收拾¶
真龍身上䕶衛多山山多情來拱揖䕶衛貼體不敢離¶
中有泉池暗流入要識真龍鬼山短縁有纒龍在後股¶
<pb:KR3g0021_WYG_000-20b>¶
既有纒龍貼䕶身不許鬼山空散漫鬼山直去投江海¶
真龍氣絶散漫多如㦸如矛亂走去包裹無由奈他何¶
龍若無纒又無送縱有真龍不堪用䕶纒多愛到穴前¶
三重五重福綿延一重䕶衛一代富䕶衛十里宰相地¶
两重亦作典磚城一重只出丞簿尉鬼山亦自有真形¶
形隨三吉輔弼類九星皆有鬼形様不類本身不入相¶
貪狼鬼星必尖小武曲鬼星枝葉少多作圓峯覆杓形¶
撑住在後最為妙巨門墜珠玉枕形貪作天梯背後生¶
<pb:KR3g0021_WYG_000-21a>¶
一層一級漸低小雖然有脚無横行巨門多為小横嶺¶
托後如屏玉几正弼星作鬼如圍屏或從龍虎後横生¶
横生𤓰瓠抱穴後金斗玉印盤龍形輔星多為獨節鬼¶
三對平如冩王字三對两對相並行曲轉䕶身皆有意¶
廉文破禄本是鬼不必問他穴後尾破禄廉文多作關¶
近關太濶為散關關門是局有大小破禄三星多外攔¶
禄星無禄作神壇破星不破為近關善論大地論關局¶
關局大小水口山鬼山作向横龍作正龍多是平地落¶
<pb:KR3g0021_WYG_000-21b>¶
平地勢如蜈蚣行却長便如橈棹形停棹向前穴即近¶
發棹向後龍未停橈棹向後忽峯起定有真龍居此地¶
只看䕶托回轉時朝揖在前拜真氣大抵九星皆有鬼¶
相類相如各有四四九三十六鬼形識鬼便是識真精¶
問君如何謂之官朝山背後逆拖山此是朝山有餘氣¶
與我穴後鬼一般官星在前鬼在後官要回頭鬼要就¶
官不回頭鬼不就只是虛抱無落首龍穴背後有衣裙¶
此是關䦨多舞袖雖然有袖穴不見官不離鄉任何愛¶
<pb:KR3g0021_WYG_000-22a>¶
真氣聚處看明堂明堂裏靣要平陽明堂裏靣停豬水¶
第一寛平始為貴側裂傾堆撞射身急㵼崩騰非吉地¶
請君未斷左右山先向明堂觀水勢明堂亦有如鍋底¶
横號金船龍虎裏直號天心曲御堦馬蹄直兮有曲勢¶
明堂要似蓮花水盪歸左位長公起盪歸右處小公興¶
若居中心諸位貴大抵明堂横為貴其次之𤣥關鎻是¶
蕩蕩直去不回頭雖似御堦非吉地明堂要如衣領㑹¶
左紐右䙡方為貴或是曰隴與山脚如此關䦨真可喜¶
<pb:KR3g0021_WYG_000-22b>¶
忽然横前無關鎻地刼風吹非吉利請君來此細消詳¶
更分前官并後鬼左脇生來搢笏様右脇生來魚袋形¶
方長為象短為水小巧是金肥是銀看此様形臨局勢¶
中間乳穴是為真¶
¶
　　賜𢃄鬼形如𤓰瓠二條連移左轉去回頭貼來侍從官¶
前案横交金玉盤玉盤賜將金盤相左右在人心眼上¶
重數如多賜亦多一重數是金屏𢃄二重是屏三金𢃄¶
横轉穴前官轉大子孫三代垂魚袋右上三魚虎身外¶
<pb:KR3g0021_WYG_000-23a>¶
三代子孫賜金𢃄三重横盤龍外生四重即是賜金玉¶
重數如多福最深此是龍家賜𢃄鬼莫將龍向左邊臨¶
玉几方屏武曲形身後是几几外屏几屏須要問先後¶
未有屏先几後生几屏如在後頭托此是公侯將相庭¶
破軍星峯如走旗前頭髙卓尾後低两傍失險落坑䧟¶
壁立反裂形傾欹不知此星出六府上有三台逺為祖¶
然後生出六曜星貪巨禄文廉武輔三台星辰號三階¶
六星两两魚眼挨雙尖雙圓如貪巨却在絶頂雙安排¶
<pb:KR3g0021_WYG_000-23b>¶
雙尖定出貪狼去雙圓生出武曲來上台中台下台出¶
行到六府文昌臺文昌六星如偃月穿星六星似環玦¶
平頃上頭生六星六處微堆作凹凸凹中微起似六星¶
生出九星若排列¶
¶
　　破軍皆受九星變逐位生峯形象現山形在地水在天¶
真氣下感祻福騐尊星頓起真形了枝葉皆是禄存占¶
尊星雖云有三吉三吉之餘有輔弼不知三吉不常生¶
有處觀來無一實葢縁不識破軍星星説走旗拖尾出¶
<pb:KR3g0021_WYG_000-24a>¶
走旗拖尾是真形若出尊星形變生與君細論破軍體¶
逐一隨星種類名貪狼破軍如頓起一層一級名天梯¶
頂尖衝前有巖穴伸頂猶如雞作啼頂頭有𢃄下巖去¶
引到平處如蛛絲欲斷不斷馬跡過東西有顯梭中絲¶
三吉之星總如此此處名為吉破地過坪過水皆如是¶
定有泉塘两夾隨貪下破軍巨門去去為垣局不須疑¶
巨門破軍裂十字頂上微圓欹側取勢如啄木上髙枝¶
直上髙崖石觜露此星出龍生鼎足爪甲巉巖若雞距¶
<pb:KR3g0021_WYG_000-24b>¶
此龍富貴生王侯五換六移出宰輔¶
¶
　　禄存破軍在平頂两脇蛇行肋微露前如大木倒平洋¶
生幹生枝葉無數葉中生出嫩枝條又作髙峯下平地¶
當知為穴亦不逺䕶送不來作神宇¶
¶
　　武曲破如破橱櫃身形臃脹崩形勢前頭走出雞伸頸¶
嶺上下來如象鼻一髙一下脚不尖作穴乳頭出富貴¶
破軍廉貞髙崔嵬水流關峽聲如雷輔星破軍如幞頭¶
两傍有脚如抛毬弼星破軍如鯉躍行到平中一時卓¶
<pb:KR3g0021_WYG_000-25a>¶
三三两两平中行直出身來横布脚為神為廟為富貴¶
只看纒䕶細斟酌纒多便是富貴龍纒少只為鐘鼓閣¶
九星皆有破禄文三吉之形輔弼尊平行穿珠巨貪禄¶
䦨掉尖拖是破軍吉星之下無不吉凶星之下凶所存¶
况是凶龍不為穴只是閒行引過身縱然有穴必是假¶
假穴如何保久存時師只來尋龍胍來此峽内空低蹲¶
便指纒䕶為真氣或有逺秀出他村便説朝山朝水好¶
下了凶事自入門只縁不識真龍出前靣必出星辰尊¶
<pb:KR3g0021_WYG_000-25b>¶
尊星沾了死龍骨換了破軍廉禄文破軍忽然横開張¶
帳裏戈旗出生旺此龍出作將軍形前遇溪流為甲仗¶
破禄形象最為多枝蔓懸延氣少平不為尖刀即劒㦸¶
不作蛇行即擲梭出逄六秀方位上上與六氣横天河¶
六氣變而生六秀凶星到此亦消磨凶星消磨生吉氣¶
定有星辰巨浪波此是神仙絶妙法不比尋常格地羅¶
與君畧舉大形勢舉目一望皆江河天下江山幾萬重¶
我見破軍到處是禄存文曲輔弼星低小山形總相類¶
<pb:KR3g0021_WYG_000-26a>¶
只有髙山形象殊畧舉大綱與君議崑崙山脚出闐顔¶
隻隻脚是破軍山連綿走出澣海北風俗强悍人麄頑¶
生兒三歲學騎射骨鯁剛方是此間山來隴右尖如削盡¶
是狼峯更髙卓此處如何不出文只為峯多反成濁髙¶
山大隴峯多尖不似平原一錐卓行行退卸大散關百¶
二山河在彼間大纒大䕶到函谷水出黄河如闕環低¶
平漸漸出熊耳萬里平陽漸漸低大梁形勢亦無山到¶
此尋龍何處是識得星峯是等閒平處尋龍最是難若¶
<pb:KR3g0021_WYG_000-26b>¶
無江流與淮水𣺌𣺌茫茫不見山河流冲决山斷絶又¶
無石骨又無脉君若到彼説星峯一句不容三寸舌黄¶
河在北大江南两水夾行勢不絶行到背脊忽起峯兖¶
州東岳揷天雄分技劈脉鍾靈氣聖賢多在魯邦中自¶
古英雄出西北西北龍神少人識紫微垣局太微宫天¶
市天苑太行東南龍髙枝過總頂黒鐡二山雪峯盛分¶
出秦川及漢川五嶺分星入桂連山行有斷脉不斷直¶
至江隂大海邊海門旺氣連閩越南水两夾相交纒此¶
<pb:KR3g0021_WYG_000-27a>¶
是海門南脉絡貨財文武相交錯何處是貪何處文何¶
處辨認武曲尊尋龍望氣先尋脉雲霧多生是龍脊春¶
夏之交與二分夜望雲霓生處覔雲霓先生絶髙頂此¶
是龍樓寶殿定大脊微微雲自生霧氣如嵐反難證生¶
尋霧氣識正龍却是枝龍觀逺應此是神仙尋地法百¶
里羅城不為逺知此然後論九星要識九星觀正形因¶
就正龍行脚處認取破禄中間行天下山山有破禄破¶
禄交横有地軸禄存無禄只為關破軍不破只為䦨關¶
<pb:KR3g0021_WYG_000-27b>¶
䦨之山作水口必有羅星在水間大河之中有砥柱四¶
川之口生灔澦大姑小姑彭蠡前採石金山作門户更¶
有焦山羅殺石雖是羅星門不固此是大尋羅星法識¶
者便知愚未悟吾若論及破軍星多是引龍兼作䕶大¶
龍雖要大破軍小龍夾亂破禄文廉貞多是作龍祖輔¶
弼隨龍富貴生廉貞若髙龍不出只是為應兼為門請¶
君看此州縣間何處不生水口山水口關䦨皆破禄無¶
脚交牙如疊環或有横山如卧虎或作重重如𤓰瓠禹¶
<pb:KR3g0021_WYG_000-28a>¶
鑿龍門透大河便是當時關水處大行走出河中府河¶
北河南關两所大河北來曲射東西山作水如眠龍馬¶
耳山枕大江口絶無脚手為神妙靈壁山來截淮河更¶
無一脚如横過海門二山鎻二浙兩山相合如環缺文¶
廉生脚鎻緇流横在水中為两截大關大鎻龍千里定¶
有羅星横截氣截住江河不許流關住不知多少地小¶
羅小鎻及小關一州一縣須有䦨十䦨十鎻百十里定¶
有王侯居此間鄉落羅星小關鎻枕水如戈石横卧但¶
<pb:KR3g0021_WYG_000-28b>¶
看無脚是關䦨重數多少分將佐君如能識水口山便¶
識天戈并禄破¶
¶
　　左輔正形如幞頭前髙後低大小毬伸舒腰長如杖鼓¶
後大前小駝峯侔下有两脚平行去或在武曲左右遊¶
此龍如何近武曲自是分宗為伯叔分宗定作两貴龍¶
此與他星事不同武曲两傍必生輔不似他星變形去¶
左輔自有左輔形方峯之下如卓斧此是武曲輔星形¶
若是真輔不如此真龍自作貴龍身幞頭横脚髙低去¶
<pb:KR3g0021_WYG_000-29a>¶
髙頂髙峯圓落肩忽然堆起如螺卵又如梨栗堆簇繁¶
頂上纍纍山結頂斷定前頭深入垣¶
¶
　　要知此星名侍衛入到垣中最為貴東華西華門水横¶
水外四圍列峯位此是垣前執法星却分左右為兵衛¶
方正之垣號太微垣有四門號天市紫㣲垣外前後門¶
華蓋三台前後衛中有過水名御溝抱城屈曲中間流¶
紫㣲垣内星辰足天市太微少全局朝迎未必皆真形¶
朝海拱辰勢如簇千山萬水皆入朝入到懐中九回曲¶
<pb:KR3g0021_WYG_000-29b>¶
入垣輔弼形㣲細隠隠㣲㣲在平地右衛左衛星傍羅¶
輔在垣中為近侍右弼一星本無形是以名為隠曜星¶
隨龍博換隠跡去&KR0890;跡便是隠曜行只縁飛宫有九曜¶
因此强名右弼星天下尋輔知幾處河北河南只三四¶
更有終南泰華龍出沒為垣盡如此南來莫錯認南岳¶
雖有弼星垣氣弱却有回龍輔大江水口三峯卓如削¶
此龍俗云多輔星又隨塞垣入沙漠两京嵩山最難尋¶
已被前人曾妄作東西垣局並長江中有黄河入水長¶
<pb:KR3g0021_WYG_000-30a>¶
後山屛帳如負扆下瞰泰淮枕水鄉輔弼隠曜入大梁¶
却是英雄古戰塲大河九曲曲中有輔弼九曲分入首¶
夫人識得左輔星識得之時莫開口如何識得左輔星¶
次第生峯無雜形天門上頭生寶殿寶殿引生鳳樓横¶
樓中千萬尋池水水是真龍樓上氣两池夾出龍脊高¶
池中崩傾非大地地中實是輔弼星祇分有迹與無形¶
有形便是真左輔無迹便是隠曜行縱然不大也節鉞¶
巨浪重重不堪説巨浪是帳帳有扛扛曲星峯巧如缺¶
<pb:KR3g0021_WYG_000-30b>¶
扛星便是華蓋横曲處星峯不作證證出貪巨禄文廉¶
武破周而復始定天戈直指破軍路此是天門龍出序¶
若出天門是正龍不出天門形不真一形不具便减力¶
次第排來君莫誤自貪至破為次第顛倒亂行龍失序¶
一剝一換尋斷處斷處两傍生擁䕶旌幢行有蓋天旗¶
旗似破軍或斜去看他横𢃄如巨浪浪滚一峯名出帳¶
帳中過去中央行不出中央不入相星形備具入垣行¶
怪怪竒竒入天象我到京師騐前説帝垣果有星羅列¶
<pb:KR3g0021_WYG_000-31a>¶
南北雖短東西長東華水遶西華岡水從闕口復來朝¶
九曲九回朝帝闕前星儼若在南上周召到此觀天象¶
上了南岡望北岡聖人卜宅分隂陽北岡峙立天門上¶
分作長垣在两傍垣上两邊分九箇两垣夾帝中央坐¶
要識垣中有帝星皇都坐定甚分明君若要識左輔宿¶
凡入皇城辨垣局重重圍遶八九重九重之外九重復¶
重出復嶺看輔星髙山頂上幞頭横低處恰如千官¶
入載弁横班如覆笠仔佃觀來真不同應是為垣皆富¶
<pb:KR3g0021_WYG_000-31b>¶
局輔為上相弼次相破禄宿衛廉次将文昌分明是後¶
宫武曲貪狼帝星様更有巨門最尊貴喚作極星事非¶
誑三垣各有垣内星凡是星峯皆内向垣星本不許人¶
知若不明言恐世迷只到京師君便識重重外衛内垣¶
平此龍不許時人識留與皇家鎮國家請從九曜尋剝¶
龍剝盡粗龍尋細跡要識真龍真輔相只看髙低幞頭¶
様若是輔星自作龍隠行不識真形象若還三吉去作¶
龍隨龍變形却不同貪狼多尖品字立武巨圓方三箇¶
<pb:KR3g0021_WYG_000-32a>¶
峯三峯節節隨身轉中有一峯是正靣两傍夾者是輔¶
星大小尖圓要君辨此龍初發在高山高處生峯亦生瓣¶
肩瓣須明似幞頭衮衮低來是輥毬平行鯉鯽露背脊有¶
脚横排如覆笠若是降樓并下殿節節如樓下剝換貪下¶
剝換如抛毬尖處𢃄脚如龜浮此是下嶺方如此上嶺逆¶
行推覆舟尖圓若是品字立世人誤作三台求禄存剝¶
換蜈蚣節㣲㣲短脚身邊立文曲梭中𢃄線行曲曲飛¶
梭草藏跡廉下變為梳齒形梳齒中央引龍脊徘徊幞¶
<pb:KR3g0021_WYG_000-32b>¶
頭如改換行當平中斷復斷破軍之下夾两槍若作天¶
戈如走電亂行失序出頭來又似虎狼行𢃄箭纒多便¶
作斷吉龍若是無纒為道院¶
¶
　　弼星本來無正形形隨八曜髙低生要識弼星正形處¶
八星斷處隠藏行隠藏是形名隠曜此是弼星最要妙¶
抛梭馬跡線如絲蜘蛛過水上灘魚驚蛇入草失行跡¶
斷脉斷跡尋來無脉是尊名右弼星左右隨龍身上行¶
行龍之時有輔弼變換隨龍看踪跡君如識得右弼星¶
<pb:KR3g0021_WYG_000-33a>¶
毎到垣中多失跡博龍失脉失跡時地上朱絃琴背覔¶
若識弼星隠曜宫處處觀來皆是吉此星多吉少傍凶¶
葢為藏形本無實藏形之時神殺藏却是地中暗來脉¶
此地平陽千百程不然彼處却是弼坪中還有水流坡¶
髙水一寸即是阿只為時師眼力淺到彼茫然無奈何¶
便云無處尋踪跡直到有山方認得如此之人豈可言¶
有穴在坪原自失只來山上覔龍虎又要圓頭始云吉¶
不知山穹落平去穴在坪中貴無敵癡師悞了幾多人¶
<pb:KR3g0021_WYG_000-33b>¶
又道𦵏埋畏卑濕不知穴在水中者如此難憑山泉濕¶
葢縁水漲在中央水退即同乾地力且如两淮平似掌¶
也有州軍落巢瀝也有英雄在彼中豈無墳墓與宫室¶
只將水注與水流两水夾流是龍脊非惟弼曜在其中¶
八曜入坪皆有蹤前篇有時説平處平裏貪狼皆一同¶
時師識盡真龍&KR0890;方知富貴與豐隆¶
¶
　　貪狼作穴是乳頭巨門作穴窩中求武曲作穴釵鉗覔¶
禄廉梳齒犁鐴頭文曲穴來坪裏作髙處亦是掌心¶
<pb:KR3g0021_WYG_000-34a>¶
落破軍作穴似戈矛两傍左右手皆收定有两山皆䕶¶
衛不然一水過横流輔星正穴燕巢仰若在髙山掛燈¶
様落在低平是雞巢縱有圓頭亦凹象此是博換尋星¶
穴尋穴隨龍細辨别龍若真兮穴亦真龍不真兮少真¶
穴尋龍雖易裁穴難只為時人昧剝山剝龍換骨星變¶
易識得疑龍穴不難古人望龍知正穴葢將失龍尋換¶
節識得龍家換骨星富貴令人無歇滅¶
¶
　　尋龍且用依經訣好把星峯細辨别龍行上應三吉星¶
<pb:KR3g0021_WYG_000-34b>¶
皃孫世代産賢哲次第發出有尊卑初龍小巧真龍拙¶
一起一伏各差殊變換之中分骨節有乳有節足安墳¶
氣侯潛藏尋取穴吉星之下節目竒凶星之下節目劣¶
崩洪節目最為强氣脉相連無斷絶¶
¶
　　龍星自有真峯應雌山低弱雄山勝行龍雖貴骨節竒¶
入穴須敎骨節稱不欲山曲如反弓不欲山直如伸頸¶
吉星吉兮凶星凶不由人使由天定時師未識七星形¶
為作歌兮切須聴¶
¶
<pb:KR3g0021_WYG_000-35a>¶
　　貪狼一木勢尖强鬼星秀麗足文章或然丫角牙丫起¶
明經魁選細推詳七峯八峯磊落去龍圖學士富文章¶
左穿右博列筆陣行龍旌節如旗搶其間定有神靈應¶
或然世代生王侯若作天馬騰躍起富雖不巨盈千倉¶
若作牙笋攢地靣文武官顯居朝堂不世富貴馳聲譽¶
更兼福禄夀而昌¶
¶
　　巨門一土少人知端正秀麗如蛾眉有時覆月出天外¶
有時隠隠生平夷挺生英傑事明主忠良正直如臯䕫¶
<pb:KR3g0021_WYG_000-35b>¶
懸鍾頓起髙聳起富貴兼全聲聞美牛奔象舞勢勇猛¶
授鉞閫外無復疑忽然壘壘凌空碧小更良兮髙更竒¶
斯地勿論富與貴神仙出世同安期肥厚遥長子孫逺¶
勢若短尖多虧盈¶
¶
　　武曲之星號一金卓圭立笏髙千尋定主兵權富韜畧¶
登壇既拜夷狄欽稜層髙聳立屏障文華秀發稱儒林¶
簇簇樓臺髙且壯危岩古怪當天地此地𦵏之勿猶豫¶
世代榮貴輝古今便似方冠清且巧三五相連羅碧岑¶
<pb:KR3g0021_WYG_000-36a>¶
子孫聰明復秀麗芝蘭庭砌何森森¶
¶
　　禄存一土君切忌醜惡崩欹不綿媚髙峯孤起如撚拳¶
低山卑濕如牛鼻或若棺材隨水流或若死屍卧平地¶
自然虧缺不足看疾病顛狂遭劓刈皃孫傭嬾走他州¶
滛慾奸偷總連累¶
¶
　　文曲一水何孤單生枝生足如蜓&KR0008;亂花坵壠不接續¶
三三五五飛翩翩也似驚蛇初出草也如鵞頸枕流泉¶
坑溪反背無收拾縱然收拾還攣拳此地葬之主遊蕩¶
<pb:KR3g0021_WYG_000-36b>¶
男不忠兮女不贒¶
¶
　　廉貞獨火大凶災髙尖醜惡空崔嵬生枝發足桃符起首¶
尾分張两畔開形似垜甲勢分列質不清兮濁似血毛¶
髪焦枯氣&KR0890;散水流滯急聲如雷瘟㾮死盡兼官祻敗¶
國亡家真可哀¶
¶
　　破軍二金招凶惡山猛隂陽各差錯峯巒突兀亂石岡¶
不然破碎連基鑿也作竹篙馬鞭勢也作兵戈與繩索¶
左﨑右嶮舉頭看入穴葫蘆塊然落明堂傾䧟水潺潺¶
<pb:KR3g0021_WYG_000-37a>¶
龍虎二山伸两脚若犯此星甚乖張當代皃孫見銷鑠¶
輔弼常隨七星轉多在明堂左右見有時脱體醮清波¶
形勢或作䦨圈西或見龜蛇或見魚迎山連接如絲線¶
山厚山肥人多豐山薄山走人奸賤須敎閉密不通風莫¶
令大開水流濺¶
¶
　　三蓋吉星隨龍入磊落巉巖形卓立或作高峯勢插天或¶
在明堂皆頓集或在水口相舉連或在輔弼山頭立或¶
然𨼆𨼆在溪坑胎息成龍勢藏蟄大成州郡産英豪小¶
<pb:KR3g0021_WYG_000-37b>¶
作郷村兼鎮邑定知世代禄綿綿文韜武畧精傳習¶
七星變化無窮極體様相同人未識四維八幹十二枝¶
博換化身百千億本自二源分𣲖殊不得明師述大惑¶
但將分受細推尋何用勞心更勞力凶&KR0852;之星凶祻生¶
福徳之星招福徳造化元來指掌間此是神仙真法則¶
¶
¶
¶
　　撼龍經¶
¶
<pb:KR3g0021_WYG_000-38a>¶
　　欽定四庫全書¶
¶
　　疑龍經　　　　　　　　唐　楊筠松　撰¶
¶
　　上篇¶
¶
　　疑龍何處最難疑尋得星峰却是枝關峽從行并䕶托¶
矗矗槍旗左右隨幹上星峰金不作星峰龍法近虛詞¶
與君少釋狐疑事幹上尋龍真可據幹龍長逺去無窮¶
行到中間陽氣聚靣前山水又可愛背後䕶龍皆反背¶
君如就此問疑龍此是幹龍迎送隊譬如齎糧適千里¶
<pb:KR3g0021_WYG_000-38b>¶
豈無頓宿分内外龍行長逺去茫茫定有叅隨部位長¶
凡有好山為幹去枝龍盡處有旗鎗旗鎗也是星峰作¶
圓浄尖方髙更卓就中尋穴穴却無幹去未休枝早落¶
枝龍身上亦可裁半是虚花半是胎若是虚花無朝應¶
若是結實䕶送回䕶纒尚要觀疊數一疊回來龍身顧¶
莫便將為真實看此是䕶龍葉交互三重五重抱回來¶
此就枝龍腰上做幹龍尤自隨水去䕶送迢迢不囬顧¶
正龍身上不生峰有峰皆是枝葉送君如見此幹龍身¶
<pb:KR3g0021_WYG_000-39a>¶
的向幹龍窮處覔君如尋得幹龍窮二水相交穴受風¶
風吹水刼却非穴君如到此是疑龍請君看水交纒處¶
水外有山來聚㑹翻身顧母顧祖宗此是回龍轉身處¶
宛轉回龍是掛鈎未作穴時先作朝朝山皆是宗與祖¶
不舉千里逺迢迢穴前諸官皆拜揖千源萬𣲖皆朝入¶
此是尋龍大法門两水夾來皆轉揖尋龍何處使人疑¶
尋得星峯却是枝枝葉亂來無正穴真龍到處又疑非¶
只縁不識两邊䕶却愛飛峰到脚隨飛峰斜落是龍脚¶
<pb:KR3g0021_WYG_000-39b>¶
脚上生峰一邊卓真龍平處無星峰两邊生峰至難捉¶
背斜靣直號飛峰此是真龍夾從龍一節生峰一節揷¶
两節雖長號寛峽峽長繞出真龍前背後星峰又可憐¶
到此狐疑不能識請向正龍尋两邊两邊起峰為䕶從¶
正龍低平最貴重星峰两邊轉前揖揖在穴前為我用¶
問君州縣正身龍大浪横江那有峰起峰皆是两邊脚¶
去為小穴為村落如此尋龍看两邊两邊生脚未嘗偏¶
正身遶却中央去禄破文廉多作關關門是為有大小¶
<pb:KR3g0021_WYG_000-40a>¶
破禄二星外為攔禄存無禄作神壇破軍不破作近關¶
要尋大地尋闗局闗局大小水口山大凡尋龍要尋幹¶
莫道無星又無換君如不識枝幹龍毎見幹龍多誕謾¶
不知幹長纒亦長外山外縣山為伴尋龍千里逺迢遞¶
其次五百三百里先就輿圖看水源两水夾來皆有氣¶
水源自是有長短長作軍州短作縣枝上節節是郷村¶
幹上時時斷復斷分枝劈&KR0890;散亂去幹中有枝枝復幹¶
凡有枝龍長百里百里周圍作一縣百里各有小幹龍¶
<pb:KR3g0021_WYG_000-40b>¶
两水峽來尋曲㟁曲巗有水抱龍頭抱處好尋氣無散¶
到此先看水口山水口交牙内局寛便就寛容平處覔¶
左右周圍無空閒斷然有穴在此處更看朝水與朝山¶
朝水與龍一般逺共祖同宗來作伴客山千里來作朝¶
朝在靣前為近案如有朝迎情性真將相公侯立可斷¶
尋得真龍不識穴不識穴時總空説識龍識穴始為真¶
下着真龍官不絶真龍𨼆拙穴難尋惟有朝山識倖心¶
朝若髙時髙處㸃朝若低時低處針朝山亦自有真假¶
<pb:KR3g0021_WYG_000-41a>¶
若是真時特來也若是假時山不來徒愛尖圓巧如畵¶
若有真朝來入懐不必尖圓如龍馬惟要低昻起伏來¶
不愛尖傾直去者直去名為墜朝山雖見尖圓也是閒¶
譬如貴人背靣立與我情意不相關亦有横列為朝者¶
若是横朝似衙喏前山横過脚分枝枝上作朝首先下¶
首下作峰或尖圓隻隻來朝列我前大作排牙小作列¶
如魚駢頭蠶比肩朝餘却去作水口與我後纒两相凑¶
交牙䕶斷水不流不放一山一水走到此尋穴定明堂¶
<pb:KR3g0021_WYG_000-41b>¶
明堂横直細推别横城寛抱有垣星更以三垣論交結¶
交結多時垣氣深交結少時垣局洩長垣便是横朝班¶
局心便是明堂山鈎鈴垂脚向垣口北靣重重尊聖顔¶
大抵山形雖在地地有精光屬星次體魂在地光在天¶
識得星光真精藝明堂惜水如惜血穴裏避風如避賊¶
莫令穴缺被風吹莫使溜牙遭水劫問君如何辨明堂¶
外山抱裏内平洋也有䕶關亦如此君若到此細推詳¶
時師毎到關峽裏山水周圍秀且麗躊躇四顧説明堂¶
<pb:KR3g0021_WYG_000-42a>¶
妄指横山作真地不知關峽自周圍只是䕶關堂洩氣¶
洩氣之法妙何觀左右雖回外無攔此是正龍䕶關峽¶
莫將堂局此中看與君細論明堂様明堂須要之𤣥放¶
明堂遶曲如遶繩遶在穴前須内向内向之水抱身横¶
對靣抱來弓𢃄象上山下來下山上中有吉穴隨形向¶
形若真時穴始真形若不真是虚誑虚誑之山看两邊¶
两邊虚穴亦如然外纒不轉内托返此是貴龍形氣散¶
龍虎背後有衣裾此是官䦨拜舞袖雖然有袖穴不見¶
<pb:KR3g0021_WYG_000-42b>¶
官不離郷任何受貴龍行處有氊褥氊褥之龍富貴局¶
問君氊褥如何分龍下有坪如鱉裙譬如貴人有拜席¶
又如僧道壇具伸真龍到穴有祵褥便是枝龍山富足¶
此是神仙識貴龍莫道肥龍多息肉瘦龍雖是孤寒山¶
也有瘦龍出髙官肥龍須作貴龍體也有肥龍反凌替¶
問君肥瘦如何分莫把雌雄妄輕議大戴亦嘗有此言¶
溪谷為牝低伏蹲岡陵為牡必雄峙不知肥瘦有殊分¶
漢儒以山論夫婦夫山髙峻婦低去此是儒家論尊卑¶
<pb:KR3g0021_WYG_000-43a>¶
便是龍家雌雄語大抵肥龍要瘦䕶瘦龍也要肥龍御¶
瘦龍若有裀褥形千里封侯居此地敢將禹跡來問君¶
輿圖之上要細論尋龍論&KR0890;尤論勢地勢如何却屬坤¶
若以山川分两界黄河川江两源派其中有枝濟與河¶
淮漢湘水亦長源幹中有枝枝有幹長者入海短入垣¶
若以幹龍㑹大盡太行碣石至海瓀又有髙山入韋嶺¶
又分汝潁河流吞南幹分枝入海内河北河東皆不背蔥¶
嶺連緜入桂連又入衡陽到江邊其間屈曲分臂去不¶
<pb:KR3g0021_WYG_000-43b>¶
知多少枝葉繁又分一𣲖入東海又登碣石㑹為垣一¶
枝分送入海門幹龍盡在江隂墳若以幹龍為至貴東¶
南沿海天中尊如何垣星不在彼多在枝龍身上分到¶
彼枝幹又難辨枝上多為州與縣京都多是在中原海¶
岸山窮風蕩散君如要識枝幹龍更看疑龍中下卷¶
¶
　　中篇¶
¶
　　雖然已識枝中幹長作京都短作縣枝中有幹幹有枝¶
心裏能明口能辨只恐尋龍到此窮两水夾來風蕩散¶
<pb:KR3g0021_WYG_000-44a>¶
也有方州并大邑直到水窮山絶巗也有城隍一都㑹¶
深在山原隈僻畔今日君尋到水窮砂礫坦然纒䕶竄¶
右尋無穴左無形無穴無形却尋轉尋轉分枝上覔穴¶
惟見縱横枝葉亂也識轉換也識纒也識䕶托也識斷¶
只是狐疑難捉穴穴若假時無正案到此之時心生疑¶
若遇髙明能剖判為君決破之疑心枝幹亂時分背靣假¶
如两水夾龍來便看外纒那邊回纒山纒水回抱處背¶
底纒山纒水隈䕶纒亦自有大小大小隨龍長短來龍¶
<pb:KR3g0021_WYG_000-44b>¶
長纒䕶亦長逺龍短纒䕶亦近挨大抵纒山必回轉莫¶
把明堂向外截曲轉之形必是靣只恐朝山塞不開尋¶
得纒䕶分明了更看落頭尋要妙纒山纒水如扆屏向¶
前寛濶看多少纒水纒山作案山只恐明堂狹不寛山¶
回水抱雖似靣浪打風吹巖壁寒請君來此看背靣水¶
割石巖龍背轉若是靣時寛且平若是背時多陡巖靣時¶
平坦中立穴局内必定朝水緩縈紆環抱入懐來不¶
似背變風蕩散君如識得背靣時枝幹尋龍無可疑¶
<pb:KR3g0021_WYG_000-45a>¶
寛平大曲處尋穴此為大地斷無疑詳看朝迎在何處¶
中有横過水城聚背後纒水與山回相合前朝水相隨¶
後纒抱來結水口前頭生脚來相湊两山两水作一關¶
更看羅星識先後羅星亦自有首尾首逆上頭尾拖水¶
如此尋穴與尋龍不落空亡與失踪秤定上下左右手¶
的有真龍在此中忽然數山皆逼水水夾數山來相從¶
君如看到䕶送山上坡下坡事一同無疑上坡是真穴¶
看來下坡亦藏風二疑更看上下轉山水轉抱是真龍¶
<pb:KR3g0021_WYG_000-45b>¶
夾龍身上亦作穴此處恐是雙雌雄雖作两穴分貴賤¶
分髙分下更分中也有真形無朝水只看朝山為近侍¶
朝水案外暗循環此穴自非中下地只愛案山逼水轉¶
不愛順流隨水勢順流隨水案無力此處名為破城裏¶
若是逆水作案山關得外垣無走氣也有真形無朝山¶
只要諸水聚其間汪汪萬頃明堂外内局周回如抱環¶
鈎鈐鍵閉不漏泄内氣無容外氣殘外陽朝海拱辰入¶
内氣端然龍虎安枝幹之龍識背靣位極人臣世襲官¶
<pb:KR3g0021_WYG_000-46a>¶
總饒已能分背靣靣得寛平背崕巖假如两水夾龍來¶
屈曲翻身勢大轉一回頓伏一翻身一回轉換一回斷¶
两邊皆有山水朝两邊皆有水抱巖两邊皆有穴形真¶
两邊皆有山水案两邊朝迎皆可觀两邊明堂皆入選¶
两邊纒䕶一般來两手下邊皆回轉此山背靣未易分¶
心下狐疑又難判不應两邊皆立穴大小豈容無貴賤¶
只縁花穴使人疑更看䕶身脚各辨莫來此處談真龍¶
两水夾來龍必轉逆轉之龍有鬼山鬼山拖脚皆後環¶
<pb:KR3g0021_WYG_000-46b>¶
識得背靣更識鬼識鬼之外更識官大凡幹龍行盡處¶
外山隔水來相顧幹龍若是有鬼山回轉向前寛處安¶
凡山大曲水大轉必有王侯居此間也有幹龍夾两水¶
更不回頭直為地只是两䕶必不同定有䕶闗交結秘¶
幹龍行盡若無鬼須看衆水聚何處衆水聚處是明堂¶
左右交牙鎖真氣如此明堂雖是真鎖結交牙誠可貴¶
問君疑龍何處難两水之中必有山两山之中必有水¶
山水相夾是機源假如十條山同聚必有十水歸一處¶
<pb:KR3g0021_WYG_000-47a>¶
其間一水是出門九山同來作門戸東行看西西山好¶
西上看東東山妙南山望見北上山山竒水秀疑似間¶
北上看見南山水矗矗尖竒秀且麗君如遇見此處時¶
两水夾來何處是與君更為何分别先分貴賤星羅列¶
更須叅究龍短長又看頓伏星善良尊星不肯為朝見¶
從龍雖來撓掉藏貴龍重重出入帳賤龍無帳空雄强¶
十山九水難同聚貴龍居中必異常問君如何分貴賤¶
真龍不肯為朝見凡有星峯去作朝此龍骨裏福潛消¶
<pb:KR3g0021_WYG_000-47b>¶
譬如吏兵與臣僕終朝跪起庭前伏那有精神立自身¶
時師只説同闗局朝山䕶送豈無穴輕重多與貴龍别¶
龍無貴賤只論長纒龍逺出前更强若徒論長不論貴¶
纒龍有穴反為良只恐尋龍易厭斁雖有眼力無脚力¶
若不窮源論祖宗也尋頓伏識真踪古人尋龍尋頓伏¶
葢縁頓伏生尖曲曲轉之餘必生枝枝上必為小關局¶
譬如人行適千里豈無解鞍并頓宿頓宿之所雖未住¶
亦有從行并部曲頓伏移換并退卸却看山靣何方下¶
<pb:KR3g0021_WYG_000-48a>¶
移換却須尋回山山回却有迎送還迎送相從識龍靣¶
龍身背上是纒山纒山轉來龍抱體此中尋穴又何難¶
古人建都與建邑先尋頓伏識龍關升虛望楚與陟巘¶
此是尋頓與山靣降觀於桑與降原此是尋伏下平田¶
度其夕陽揆以日南北東西向無失乃陟南岡景於京¶
此是望穴識龍形陟彼百泉觀水去陟彼溥原觀水聚¶
或陟南岡與太原是尋頓伏非茍然古人卜宅貴詳審¶
經㫖分明與後傳¶
¶
<pb:KR3g0021_WYG_000-48b>¶
　　下篇¶
¶
　　龍已識真無可疑尚有疑穴費心思大抵真龍臨落穴¶
先為虛穴貼身隨穴有乳頭有鉗口更有平坡無左右¶
亦有髙峯下𢃄垂更有昻頭居隴首也曾見穴在平洋¶
四畔周圍無髙岡也曾見穴臨水際俗人見穴無包藏¶
也曾見穴如仄掌却與仰掌無兩様也曾出穴直如鎗¶
两水射脅自難當更有两山合一氣两水三山同一塲¶
君如識穴不識怪只愛左右抱者强此與俗人無以異¶
<pb:KR3g0021_WYG_000-49a>¶
多是葬在虛花裏虛花左右似有情仔細辨來非正形¶
虛穴假穴更是巧仔細看來無甚好怪形異穴人厭看¶
如何子孫世襲官只縁怪形君未識識得裁穴却無難¶
識龍自合當識穴已在變星篇内説恐君疑穴難取裁¶
好向後龍身上别龍上生峯是根荄前頭結穴是花開¶
根荄若真穴不假葢從種類生出來若不隨星識根種¶
妄隨虛穴鑿山隈請君孰認變星篇為鉗為乳為分别¶
髙低平地穴隨身豈肯妄下鉗乳穴穴若不隨龍上星¶
<pb:KR3g0021_WYG_000-49b>¶
斷然是假不是真請君更將舊墳覆貪星是乳巨鈐局¶
外縣京國多平洋也有城邑在高崗淮甸州縣在水尾¶
䕫峽山嶺是城隍隨他地勢看高下不可執一拘攣他¶
千萬隨山尋穴形此説斷能辨真假冀州壺口落低下¶
蓋縁輔弼為垣馬太原落處尖似槍蓋縁廉破龍最長¶
建康落在坡平地蓋縁輔弼星為體太原平坦古戰塲¶
熊耳為龍星可詳長安帝垣星外峙巨武竹龍生出勢¶
京師落在垣局中狼星夾出巨門龍太行走入河中府¶
<pb:KR3g0021_WYG_000-50a>¶
入首連生六七存入首雖然只是山落處却在回環間¶
此與窩鉗無以異只在大小識形難我觀星辰在龍上¶
預定前頭穴形象為鉗為乳或為坡或險或夷或如掌¶
歴觀龍穴無不然大小隨形無两様此是流星定穴法¶
不肯向人謾空誑更有二十八舍間星穴裁之最為上¶
大凡識星方識龍龍神落穴有真踪真踪入穴有形勢¶
形勢真時尋穴易若不識形穴難尋左右髙低如何針¶
且如龍形有幾様近水近山隨物象如蛇如虎各有穴¶
<pb:KR3g0021_WYG_000-50b>¶
形若真時穴可想龍有耳角與腹腸鼻顙如何却福昌¶
虎有鼻唇并眼耳肩背如何却出貴看他形象宛在中¶
最是朝山識正龍髙低只取朝山定莫言三穴有仙踪¶
千里來龍只一穴正者為優旁者劣枝上有穴雖有形¶
不若幹龍為至精龍從左來穴居右只為回來方入首¶
龍從右來穴居左只為藏形如轉磨髙山萬仞或低藏¶
看他左右及外陽左右低時在低處左右髙時在髙岡¶
朝山最是龍正穴不必求他金尺量正穴當朝必有將¶
<pb:KR3g0021_WYG_000-51a>¶
有將便宜為對向穴在南時北上尋穴在北時南上望¶
朝迎矗矗两邊遮向内有如雞見蛇對靣正來不傾仄¶
纔方移步便欹斜只將對將尋真穴將若真時穴最佳¶
乳頭之穴怕風缺風若入來人絶滅必須低下避風吹¶
莫道低時鱉裙絶鉗穴如釵挂壁隈惟嫌頂上有水來¶
釵頭不圓多破碎水傾穴内必生災仰掌要在掌心裏¶
左右挨排恐非是窩形須要曲如窠左右不容少偏陂¶
偏陂不可名窠穴倒仄傾摧祻奈何尖鎗之穴要外裹¶
<pb:KR3g0021_WYG_000-51b>¶
外裹不牢反生祻外山抱裹穴如鎗左右抱來尖不妨¶
山來雄勇勢難竭便是尖形也作穴只要前山曲抱轉¶
針着正形官不絶穴法至多難具陳識得龍真穴始真¶
真形定是有真案三百餘形穴穴新大凡尋穴非一様¶
降勢隨形合星象譬如銅人針炙穴穴的宛然方始當¶
忽然針炙失真機一指隔差連命䘮大凡立穴在人心¶
心眼分明巧處尋重重包褁蓮花瓣正穴却在蓮花心¶
真龍定是有真穴只為形多難具説朝迎䕶從亦有穴¶
<pb:KR3g0021_WYG_000-52a>¶
形穴雖成有優劣朝迎若是有真情此是真龍斷不疑¶
朝迎逆轉官星上小作星形分别枝雖然有穴非大器¶
隨形斟酌事隨宜大凡有形必有案大形大穴如何斷¶
譬如至尊坐明堂列班排牙不撩亂出人短小與氣寛¶
皆是明堂與案山明堂寛濶氣寛大案山逼迫人兇頑¶
案來降我人慈善我去伏案貴人賤龍形若有雲雷案¶
人善享年亦長逺虎蛇若遇蛤與狸雖出武權勢易衰¶
略舉此言以為例請君由此細尋推周家農務起后稷¶
<pb:KR3g0021_WYG_000-52b>¶
享國享年延八百秦人關内恃威權蠶滅諸侯二世絶¶
此言雖大可喻小嵩嶽&KR1113;神出申伯大抵人是山川英¶
天降聖賢為時生祖宗必定有山宅占得山川萬古靈¶
(闕)¶
¶
¶
¶
¶
¶
　　疑龍十問(附)¶
¶
<pb:KR3g0021_WYG_000-53a>¶
　　一問抱養及僧道嗣續疑龍如何¶
¶
　　問君葬者乗生炁骨骸受福䕃遺體此説尚有一可疑¶
抱養之皃非己子僧道嗣續是外來如何却也能承繼¶
與君詳論古人言舉此大略非徒然骨骸受氣䕃遺體¶
此理昭然不容議却將僧道并抱養辨論如何同己子¶
此説誠然是可疑固宜窮理細尋推人家生出英豪子¶
便是山川鍾秀氣山川靈氣䧏為神神隨主者家生人¶
此山此穴誰為主即隨香火降人身古人嘗有招䰟葬¶
<pb:KR3g0021_WYG_000-53b>¶
招魂天人可為様招魂葬了祀事嚴四百年間漢家旺¶
何拘骸骨葬親生只要祀事香火明亦有四五百年祖¶
棺椁骸骨化為土子孫千百尚榮華人指此山誰是主¶
此山此穴有主者神靈只向此家住山川秀麗來為嗣¶
豈慮其家無富貴山川日夜有朝迎生出為人亦如是¶
乃知抱養與親生同受生靈無以異古人接花接菓義¶
與此相參非與是後母却䕃前母兒前母亦䕃後母子¶
只縁受恩與受養如同所生并同氣以此言之在繼承¶
<pb:KR3g0021_WYG_000-54a>¶
只與香火無衰替乃知招魂與抱子僧道相承皆類此¶
¶
　　二闖公位疑龍如何¶
¶
　　問公如何分公位父母生時無少異間或生時有愛憎¶
死後何由别榮悴譬如一木同根生一枝枯悴一枝榮¶
榮者芳穠日夜長悴者日就枯槁形此後遂有公位議¶
分長分中分少位愛憎之説起於心榮枯之説歸於地¶
心有愛憎死却無地有肥磽此近似東根肥即東枝榮¶
西枝磽云西枝瘁要知此説未為當似是如非當究理¶
<pb:KR3g0021_WYG_000-54b>¶
左長前中右少位此説當初自誰起請君來此細排詳¶
因别長男中少位震為長子居左方坎為中男坐來岡¶
艮為少男坐東北乾統三男居坎傍坤為地母西南位¶
長女東南中午地兑為少女在西方此是乾坤男女位¶
若以此法論隂陽男居左傍女西廂中子後龍中女向¶
自有次第堪推詳爰自蕭梁争公位却以玉鵝埋震地¶
震為長子起春官遂起争端謀玉器公位之説起於斯¶
斷以長震中居離少居兑位四同長五與二位分毫釐¶
<pb:KR3g0021_WYG_000-55a>¶
六與少男無差别七與長男同共説八與五位共消詳¶
九與三男排優劣此是河圖分九宫上元一四七相同¶
中元二五八同位下元三六九連此後來執此為定議¶
只就河圖分次第¶
¶
　　三問公位盛衰疑龍如何¶
¶
　　問君公位雖能别或盛或衰是何説也有先盛後來衰¶
也有衰盡復萌孽此理如何合辨明時師謬以水宫折¶
不知年久世成深豈有長盛無休歇山川之秀雖盤固¶
<pb:KR3g0021_WYG_000-55b>¶
氣盛氣衰有時節代代長盛者無他後來接續得吉多¶
衰者後來無救助年深氣歇漸消磨凡言公位勿固執¶
先看其人數代祖新舊數墳皆是真新者必為舊者助¶
如是之家世世昌福禄未艾不可量是真不必問大小¶
積小成大最為妙是者一墳非者多縱有大地力分了¶
譬如杯水救薪火水少火多難救祻是多非少反成吉¶
譬如衆水成江河豈無一穴分公位不取衆墳叅合議¶
大地難得小易求積累不已成山丘衆墳合力却成大¶
<pb:KR3g0021_WYG_000-56a>¶
人説小地生公侯那堪大地有數穴世世公侯不休歇¶
凡觀巨室著姓家必有大地福無涯子孫百世雖分散¶
内有救地多榮華一穴大地䕃十世小地千墳亦如是¶
騏驥千里迸一日駑馬十駕亦追至圖大不得且思次¶
此事當為知者議¶
¶
　　四問陽宅隂宅疑龍如何¶
¶
　　問君陽宅要安居此與安墳事一如人家無墳有善宅¶
宅與隂地力無殊大凡陽宅怕穴小穴小只宜安墳妙¶
<pb:KR3g0021_WYG_000-56b>¶
小穴若為輪奐居氣脉傷殘俱鑿了況是子孫必衆多¶
漸次分别少比和一穴裂而為四五正偏前後豈無訛¶
大凡陽宅要穴大寛濶連緜又平伏前頭横玉靣前寛¶
可為市井於内外如此方為陽宅居窄小難容君莫愛¶
¶
　　五問陽宅陽地大小如何¶
¶
　　問君隂陽有两宅古人此事要分别吕才詳論有成書¶
論已分明無别説要知居止只要勢水抱山朝必有氣¶
忽然陡㵼朝對傾破碎斜傾非吉地下手回環朝揖正¶
<pb:KR3g0021_WYG_000-57a>¶
坐主端嚴無返柄縱饒小大也安和住得百年家業盛¶
葬穴宜小居穴大葬穴側立居穴寛¶
¶
　　六問主客山疑龍如何¶
¶
　　問君主客皆端正两巖尖圓两相暎主是三山品宇安¶
客亦三山形一般客山上見主山好主山上見客山端¶
此處如何辨賔主只將水抱便為真水城反背處為客¶
多少時師悞殺人凡觀疑穴看堂局堂局真處抱身曲¶
忽然平過却如何即以從纒分部屬纒送䕶托辨假真¶
<pb:KR3g0021_WYG_000-57b>¶
朝山無從托龍身朝山直來身少曲真龍屈曲不朝人¶
¶
　　七問形真假疑龍如何¶
¶
　　問君龍固有枝幹識得枝中幹分亂故為幹上忽生枝¶
枝上連生數穴隨此是枝龍間旺氣譬如𤓰蔓始生枝¶
分枝枝上連生子生子之形必相似或如人形必數穴¶
禽獸之形必同列凡為形穴必两三葢縁氣類總如一¶
是故流形去結實連生種類配偶匹蛇形必定有雌雄¶
虎形相配無單隻大山峽裏莫尋蛇恐是髙山脚溜斜¶
<pb:KR3g0021_WYG_000-58a>¶
若是真蛇有䑕蛤如無䑕蛤是虚花或是蜈蚣出靣來¶
亦有蚰蜒為案砂大山猛勇莫言虎恐是朝迎為主住¶
重峰拜舞似虎行若是真虎無闕屏更有肉堆獅子案¶
如無此案是朝迎凡辨真假易分判若是假穴無真案¶
若是真形案必真人形人物两相親獸形降伏如貪噬¶
禽形必有條為繋龍形雲雷象近水月形星案前陳起¶
凡是真形有真案試以類求當識算¶
¶
　　八問幹作枝衰疑龍如何¶
¶
¶
<pb:KR3g0021_WYG_000-58b>¶
　　問君前經論貴賤上是侯藩次州縣幹龍多是生王侯¶
枝作幹龍亦蕃衍此説分明尚有疑試舉一説為君辨¶
前言盛衰固有為枝上又生數條枝節節為龍自有穴¶
已作未作氣自隨胡為上作下必歇亦有下作上必衰¶
既饒氣脉相連接自有氣脉非相依如何盛衰尚關屬¶
為君决此一狐疑葢小枝龍氣脉短人出小枝無轉換¶
隨龍附氣氣不長大勢上連枝上幹幹頭未作枝先興枝¶
上未作幹先榮枝上未作幹後作幹長枝短力難争¶
<pb:KR3g0021_WYG_000-59a>¶
恰似一瓶生數嘴嘴小口大生水利不從口出嘴長流¶
口若盡傾嘴無水又如大樹生小枝小枝易瘦大枝肥¶
大枝分奪全氣去小枝不伐自衰羸更看新作與舊作¶
年年深淺自可知¶
¶
　　九問穴有花假疑龍如何¶
¶
　　問君前論穴難尋唯有朝山識倖心髙低既以朝為定¶
真穴自可髙低計只縁前後有花假假穴在後亦堪下¶
花穴多生連案前朝山對峙亦如然若將前相為證驗¶
<pb:KR3g0021_WYG_000-59b>¶
前後花假便不偏到此令人心目亂更有一説與人宣¶
假穴斷然生在後龍虎雖端涯必溜穴中看見龍虎回¶
外靣㸃檢山醜走花穴如何生在前葢縁連臂使其然¶
連臂為案横生穴案外有脚鋪茵氊其間豈無似穴者¶
但見外朝尖與圓癡師誤認此花穴不知真穴秘中垣¶
前花後假人少識此法元來秘仙籍景純雖然不著書¶
今日明言不容惜花穴最是使人迷後龍斷妙朝又竒¶
如何使人不牢愛只有一破餘皆非案山必然向裏是¶
<pb:KR3g0021_WYG_000-60a>¶
花穴無容有回勢朝山只有頂尖圓定有脚手醜形隨¶
若登正穴試一看呼吸四圍無不至又有花穴無人知¶
龍虎外抱左右飛蓋緣正穴多𨼆秘或作釵鉗或乳垂¶
龍虎數重多外抱龍上看虎左右歸虎上見龍左右抱¶
或從龍虎上針之不知止穴尚在内凡是穴郛曲即非¶
曲是抱裏非正穴請君以此决狐疑¶
¶
　　十問博換疑龍如何¶
¶
　　問君尋龍莫失蹤三吉自有三吉峰前去定作貪狼體¶
<pb:KR3g0021_WYG_000-60b>¶
時時回顧火星宗及至剝入輔弼去猶作小峰顧祖宗¶
如何變星剝換了却與前説事不同蓋緣幹龍行千里¶
一剝一換一峯起由貪入巨入禄文次第變入廉武裏¶
破軍盡變入輔弼毎星十二大盤屈蛇行鵞頂鶴爪分¶
失落低平駿馬奔如此行來又數程博換變易又前行¶
前行直到藩垣裏四外有山闗水至低平尚有輔弼形¶
此是入垣尋至止幹龍行不問祖宗枝上顧祖却不同¶
幹上剝換節節去枝上落穴必顧宗幹龍一變少亦九¶
<pb:KR3g0021_WYG_000-61a>¶
多者或至十二重一星十二節始變周而復始換頭靣¶
貪尖巨方小卧蠶如此周圍換盡貪換貪若盡即入巨¶
亦如貪狼數節去多至十二少九變却變禄星分臺去¶
禄存節數如貪巨換了文廉又至武博換若周即轉皇¶
輔星三四弼起程弼星入手必平漫輔星入首多曲形¶
此是變星變盡處變盡垣城四外迎凡觀一星便觀變¶
識得變星知逺近逺從貪起至破軍換盡龍樓生寶殿¶
雖然髙聳却不同還是尖峰髙山面一博一換形不同¶
<pb:KR3g0021_WYG_000-61b>¶
豈可盡言顧祖宗君如識得變星法千里百里尋來龍¶
誰人識得大龍脊山正好時無脚力褁費不惜力不窮¶
其家世代腰金紫凡看變星先看斷斷處多時星必變¶
如此斷絶曲屈行髙入青冥變鶴形鶴形漸低必斷絶¶
斷絶復起是變星却從變星辨貪巨或是廉文武禄存¶
只以變星逆求程識得變星節數法不必論程窮脚力¶
只從變盡至弼星豈愁不識得垣城¶
¶
　　衛龍篇(附)¶
¶
<pb:KR3g0021_WYG_000-62a>¶
　　輔弼入垣星既曉纒送䕶托皆明了如何尚有傍明星¶
此星能明最精妙左侍右衛形如何此龍生處苦無多¶
除却天池并夾輔髙山頂生有平波天地之水滿則溢¶
侍衛之水隨龍入深入坎井不聞聲恰似尾閭沒無䟽¶
道是天地又却非二山環合使人疑不知龍自中央過¶
两邊侍衛貼身隨要在前侍并後衛只有一叢貼身體¶
正龍髙枝侍衛低前池未滿後池繼看來彷彿似天地¶
只有流泉活處低或由田源水入次或有乾窠如環隨¶
<pb:KR3g0021_WYG_000-62b>¶
两池相逐前後衛两池相夾左右同此是貴龍親侍衛¶
髙處是首低是尾只觀水流與不流水若深潛是衛氣¶
龍身若有此真形一百里外垣城生分垣逺去似不顧¶
垣窮盡處靣前横垣中横水從中過逺纒如𢃄五里生垣¶
前外列如打圍垣氣足時無缺破垣前水直入垣來曲¶
轉東西垣亦開却有隨龍小溪澗彎環抱體常低徊横¶
城水遶太微勢直朝射入紫垣氣百源來聚天市垣一¶
水抱曲是天園更有天苑内無澗却有大水環三邊平¶
<pb:KR3g0021_WYG_000-63a>¶
洋宛然是紫炁河中河曲是天市關中只是天苑垣伊¶
洛亦合是天肆京師華蓋是前星東京三水入中庭燕¶
山最髙象天市天市碣石轉抱縈太行之東有天市馬¶
耳峰上有侍衛長江環外有三結三結垣前水中列中¶
垣已是帝王州只是垣城氣多洩海門環合似天市¶
天目天池生侍衛萬里飛騰垣外色海外諸峰補垣氣¶
盛衰長短固有時亦是山川積氣圍略舉諸垣與君説¶
更有難言誰得知上相次相既列上上将次將必也两¶
<pb:KR3g0021_WYG_000-63b>¶
上衛次衛必居中所論衛龍合天象山川之氣上為星¶
星辰列次應出形仰觀星象俯察理衛龍内堅隨龍行¶
只是貼身不關峽以此可見天地情略言侍衛貼龍體¶
詳别流星入無底衛山環合夾龍身此是垣關常緊閉¶
屠龍不如且抵狶狶多龍少却成癡大言無當下士笑¶
或笑或取吾何辭¶
¶
　　變星篇(附)¶
¶
　　疑龍盡説總無疑真龍藏倖便宜知識得真龍結作處¶
<pb:KR3g0021_WYG_000-64a>¶
豈逃真假幹兼枝貪狼一變巨門星星方磊落如屏形¶
頓笏頓鐘如頓鼓輔弼隨行變禄存禄存𢃄禄為異穴¶
異穴生成鶴爪形鶴爪之形两邊短一距天然撑正身¶
此是禄存𢃄禄處長短之穴為正形起頂或成衣冠吏¶
短短低生左右臂左臂短如揷笏形右臂短如佩魚勢¶
時師到此多狐疑却嫌龍虎不纒衛也有龍虎两頭尖左¶
紐右紐休要嫌也有龍虎生石觜時師到此何曾喜也¶
有穴在大石間也有穴在深潭裏也有左長右枝短也¶
<pb:KR3g0021_WYG_000-64b>¶
有左短右枝長也有主山似牛軛也有前案如拖槍世¶
俗庸師多不取那知異穴生賢良有如貪狼變文曲撒¶
網之形非碌碌撒網之形似牛皮不着緋衣多食禄有¶
如貪變破軍相天梯隠𨼆如旗様旗山若作蓋天旗旗¶
下能生君與相有如破軍變貪狼貪狼入穴如拖鎗拖¶
鎗之穴人嫌醜只縁纒䕶两山長貪變廉貞梳齒様長¶
枝有穴無人葬人言龍虎不歸隨那知葬了生公相變¶
作輔星(闕)¶
¶
<pb:KR3g0021_WYG_000-65a>¶
　　變星篇便是隂陽地理仙凡遇龍神都照破只緑心鏡¶
已昭圓¶
¶
¶
¶
¶
¶
¶
<pb:KR3g0021_WYG_000-65b>¶
¶
¶
¶
¶
¶
¶
¶
¶
¶
　　疑龍經¶
¶
<pb:KR3g0021_WYG_000-66a>¶
　　欽定四庫全書¶
¶
　　葬法倒杖　　　　　　　唐　楊筠松　撰¶
¶
　　認太極¶
¶
　　穴場金魚水界圓暈在𨼆微之間者為太極上是微茫¶
水分下是微茫水合合處為小明堂容人側卧便是穴¶
場有此圓暈則生氣内聚故為真穴立標枕對於此而¶
定無此者非也若暈頂再見一二半暈如初三夜月様¶
者名曰天輪影有三輪者大地也¶
¶
<pb:KR3g0021_WYG_000-66b>¶
　　分两儀¶
¶
　　暈間凹陷者為隂穴凸起者為陽穴是謂两儀就身作¶
穴者為隂龍宜陽穴另起星峰作穴者為陽龍宜隂穴¶
皆有饒減或上截凸起下截凹䧟或下截凸起上截凹¶
陷或左右凹凸相兼者為二氣相感則取隂陽交媾之¶
中升降聚㑹之所不用饒滅¶
¶
　　求四象¶
¶
　　四象者脈息窟突也脈是暈間微有脊乃少隂之象息¶
<pb:KR3g0021_WYG_000-67a>¶
是暈間微有形乃少陽之象窟是暈間微有窩乃太隂¶
之象突是暈間微有泡乃太陽之象四象作居塟有四¶
法脈穴當取中定基息穴當剖開定基窟穴當培髙定¶
基突穴當鑿平定基¶
¶
　　倍八卦¶
¶
　　脈緩者用蓋法當掲髙放棺以蓋覆為義脈急者用粘¶
法當就低放棺以粘綴為義脈直者用倚法當挨偏放¶
棺以倚靠為義脈不急不緩而横者用撞法當取直放¶
<pb:KR3g0021_WYG_000-67b>¶
棺以冲撞為義已上四法髙山陽龍用之¶
¶
　　息之緩而短者用斬法當近頂放棺以斬破為義息之¶
不緩不急而長者用截法當對腰放棺以裁截為義息¶
之低者用隊法當凑脚臨頭放棺以墜墮為義已上四¶
法高山隂龍用之¶
¶
　　窟之狹者用正法當中心放棺以中正為義窟之闊者¶
用求法當迎氣放棺以求索為義窟之深者用架法當¶
抽氣放棺四角立石以架閣為義窟之淺者用折法當¶
<pb:KR3g0021_WYG_000-68a>¶
量胍放棺淺深中半以比折為義已上四法平地陽龍¶
用之¶
¶
　　突之單者用挨法當靠實放棺以挨拶為義突之雙者¶
用併法當取短放棺以兼併為義突之正者用斜法當¶
閃仄放棺以斜仄為義突之偏者用揷法當撥正放棺¶
以栽揷為義已上四法平地隂龍用之¶
¶
　　蓋者蓋也有如合盆之形蓋之脈自坤而見于乾蓋之¶
法自乾而施于坤垢復之妙存焉天地之精見焉頂薄¶
<pb:KR3g0021_WYG_000-68b>¶
則舍之切勿踈畧慎母茍且蓋小蓋大則傷其元氣蓋¶
大蓋小則閉其生氣蓋上蓋下則脱其來氣蓋下蓋上¶
則失其止氣蓋左蓋右或犯其剝氣蓋右蓋左或受其¶
冷氣縱得龍穴之妙必遭横逆之禍頂薄舍蓋云者舍¶
之不用非舍上就下舍髙就卑之謂也此以作穴言彼¶
以審穴言意義自别穴法不殊畧有差池難致效騐¶
粘者沾也如沾恩寵之義粘之脈自來而止于止粘之¶
法自止而止于盡施承之道攸存化生之意將著下薄¶
<pb:KR3g0021_WYG_000-69a>¶
莫粘焉理法少差天淵懸隔粘上粘下則脱其來氣粘¶
下粘上則犯其暴氣粘右粘左則失其正氣粘左粘右¶
或投其死氣縱得砂水之美終是或承之羞下薄莫粘¶
云者棄之不用非棄低取髙棄下取上之謂也茍粘之¶
真的雖下臨長江大河亦為無礙工巧豈有下薄棄粘¶
之理乎¶
¶
　　倚者依也如依居之義倚之脈自上而冲于下倚之法¶
自偏而傍于正傍棲之形既成變化之道自現倚左倚¶
<pb:KR3g0021_WYG_000-69b>¶
右或受冷倚右倚左或犯剛倚上倚下謂之脱脈倚下¶
倚上謂之冲殺縱得局靣之竒必見衰凌之患本與挨¶
法相似但挨法施于突之平倚法用于脈之直天精天¶
粹之機至密至微之理非上智其誰能知¶
¶
　　撞者抵也如抵觸之義撞之脈自斜而就于正撞之法¶
自正而就于斜斜來之脈既專專一之情可見撞上撞¶
下則氣從上止撞下撞上則氣從下出撞重撞輕則生¶
氣虚行撞輕撞重則生氣太洩縱得來脈之真終失正¶
<pb:KR3g0021_WYG_000-70a>¶
脈之吉本與揷相似但插施於突之傍而撞施于脈之¶
斜一毫千里之逺江河几席之間不可不察¶
¶
　　斬者斷也斬竊其生氣生氣見于息之横髙不可侵頂¶
頂暈薄也低不可近足足㡳寒也是以斬上恐失下斬¶
下怕失上斬左右恐失中心斬中心恐失左右細觀息¶
象明白次觀穴情的當然後以斬法施之則上下左右¶
自成體段然息則體之微也斬則用之廣也若不細察¶
遽爾投棺則生氣受傷子母遭挫縱得包藏之固終非¶
<pb:KR3g0021_WYG_000-70b>¶
可久之道且息象用斬其息必小小則難以投其大斬¶
施于息其塋必大大則難以容于小必極到之理能明¶
斯中和之義自見¶
¶
　　截者剖也剖闢其生氣生氣露于息之直髙若侵巔謂¶
之剖首低若站麓謂之剖足是以截上恐遺下截下恐¶
遺上截左恐失右截右恐失左呵氣而成謂之一息一¶
息既成貼于穴體穴體微茫切勿輕舉斬之息多土意¶
截之息多木意横土用斬截盡生意直垂用截接盡生¶
<pb:KR3g0021_WYG_000-71a>¶
意勢不相侔作用逈異若不細玩遽爾輕投則體用两¶
傷生氣破洩雖有美潤之玉恐損雕琢之手大抵脈息¶
之穴不可雙葬正謂寧失之小莫失之大此言極當¶
吊者懸也懸提其生氣生氣直奔入于息下上不可過髙¶
恐漏其氣下不可過低恐犯其氣一隂既息諸陽來復¶
半在息體之足半在息體之襯氣交感而成形形既完¶
而成穴左右自無可混上下最宜斟酌若不細用心思¶
則首受殺伐足踐風寒左右雖有纒綿本主自難抵敵¶
<pb:KR3g0021_WYG_000-71b>¶
大抵與粘相似但粘乃吊之垂吊乃粘而起因材施用¶
之道量職官人之義須當此處辨之¶
¶
　　墜者落也墜落其滴露生氣既完如菓脱蒂上不可頂¶
脈而扦下不可離脉而作頂不離弦來意專一足不離¶
褥生意直遂息體豐盛褥弦展轉穴星軒昻吐出泡脈¶
墜左則就于偏枯墜右則入于偏駁墜下則來而不來¶
墜上則止所非止須審吐落之情竝依墜落之法若有¶
怠忽必失本體親上要退其剛硬之枯就下要舒其呼¶
<pb:KR3g0021_WYG_000-72a>¶
吸之氣髙不如吊低不如粘是為得之¶
¶
　　正者整也整肅其身體收斂其精神窟象既小生氣初¶
凝過于大未免傷其元氣之真入于深豈不傷其細嫩¶
之體損其元氣則精神不足壊其細嫩則本體不完古¶
今𦵏者雖多未必盡曉此法是以地吉而人不吉地美¶
而人不美也亦有上下之誤豈無左右之偏隂陽妙合¶
歸于中正之天剛柔相濟止于中正之地三分損益一¶
理推行自然吻合¶
¶
<pb:KR3g0021_WYG_000-72b>¶
　　求者度也量度其大之止追求其止之真窟象既大生¶
氣瀰漫過于大則氣流而不専過于小則氣遊而不息¶
流而不專則度之未真遊而不息則求之未切雖見窩¶
象分明下穴百無一發是能求之于穴不能求之于求¶
也亦有髙低之錯豈無淺深之差一真吐露六義均停¶
一見了然五行自著上不容下下不必上斯義得之¶
架者加也加加于木故名曰架窟象既深下藏隂殺上¶
而畏風故氣聚下下而畏濕故氣泊上下上受敵故氣¶
<pb:KR3g0021_WYG_000-73a>¶
凝中失之于上難免暴敗之禍失之于下必受隂消之¶
患故當度其乗氣之源定其止聚之基須先用木以滲¶
其凶暴之情然後加棺以顓其融溢之氣水性就下下¶
之隂殺見木即消隂殺侵上上之暴氣遇風即散生意¶
不窮嗣續蕃盛若執夫窩不𦵏心之説是未明通變之¶
方者也又有一法破土尺餘四角立石架棺六合打牆¶
培土此須𤣥武髙龍虎壓乃可爾耳天地𤣥機由人幹¶
運須憑目巧總在心靈¶
¶
<pb:KR3g0021_WYG_000-73b>¶
　　折者裁也以斤裁物故名曰折窟象既淺四顧茫然立¶
于上須要砂水均應立于下須看龍虎相登若無包藏¶
則殺乗風旺若有風殺則氣隨風散風旺則殺愈熾氣¶
散則殺愈侵故生氣之避殺氣猶君子之避小人須審¶
其出彼入此之真機預究其參前倚後之大勢折中¶
其上下分按其左右深不過五淺不失一而折之義詳¶
矣大抵正與架相似而正則架之深折與求相似而折¶
則求之濶同而異異而同少有差殊則施于甲者不免¶
<pb:KR3g0021_WYG_000-74a>¶
施於乙用于丙者不免用于丁欲求福祉恐難致騐¶
挨者傍也傍切其生氣突象既彰隂脈單現𣺌茫無際¶
恍惚無棲無際則居止難定無棲則捉摸難依(闕)¶
　　　　　　　　　　　須傍藉生生之氣借資化¶
化之機上不投其急而暴氣冲和下不受其寒而隂氣¶
旋復此挨之法也挨與倚相似而挨則倚之切倚與挨¶
各别而倚則挨之寛可挨處如種之方芽龍之将蟄當¶
挨處形如轉皮氣如仰掌¶
¶
<pb:KR3g0021_WYG_000-74b>¶
　　併者合也合併其生氣突象兩彰隂脈重現如浮鷗傍¶
母之形若嘉粟吐華之勢或兩脈顯其長短或二突露¶
其巨細投其左則情意不専投其右則生意不固情意¶
不専或值隂駁之禍生意不固乃值亡陽之殺故須乗¶
其短而小者穴之合其大而長者併之相依不散理勢¶
通同斯則元辰完固而不傷理氣合一而不散大義自¶
覺無事瑣瑣¶
¶
　　斜者切也斜切其生氣凡見突脈直下棺骸切莫授首¶
<pb:KR3g0021_WYG_000-75a>¶
挨其弦則脈絡不到就其頂則氣勢猖强不到之處謂¶
之退落猖强之處謂之剛雄退落則陽中之陽偏陽不¶
生也剛雄則隂中之隂偏隂不成也故斜而切之斜則¶
不直受其暴氣切則不疎逺其真情凶可去而吉可得¶
禍患逺而福德旺隂陽相扶急緩相濟而斜穴之名義¶
明矣¶
¶
　　揷者下也下揷其生氣凡見突脈之斜須詳作穴之義¶
迎其來則去處牽扯就其止則來處棲遲故乗其過續¶
<pb:KR3g0021_WYG_000-75b>¶
之中揷之以枯朽之骨可揷處脈情活動如横抛之勢¶
當揷處穴情昭著似直撞之形生氣磅礴源源不絶聚¶
氣充盛浩浩難窮不絶則情意自専難窮則功力自大¶
鬼福及人效騐悠逺斯揷法之理致極矣¶
¶
　　倒杖十二法¶
¶
　　順杖¶
¶
　　脉緩中落用順杖以正受謂之撞穴如龍勢軟活脉情¶
逶迤不藉饒減湊脉葬吞陽來隂受隂來陽提直奔直¶
<pb:KR3g0021_WYG_000-76a>¶
送是也要下砂逆關前案特朝胎水交結于前大小横¶
過鎻斷作福必大然不可以棺頭正頂其氣恐氣冲腦¶
散¶
¶
　　逆杖¶
¶
　　脉急中冲用逆杖以旁求龍之倚穴如龍勢雄强氣脉¶
急硬饒減轉跌避煞葬吐拂耳枕臂挫急歸緩斜倚直¶
倚是也要衆山拱固衆水交結明堂平正四獸咸備作¶
福甚速¶
¶
<pb:KR3g0021_WYG_000-76b>¶
　　縮杖¶
¶
　　脉甚急就頂扦蓋曰縮有如柱劒之聚環頭者謂之降¶
煞穴坐煞穴寒桶漏穴是也如四山髙峻環抱本山低¶
纒而脉短打開百會凑緊蓋送拂頂鬬脉葬之使之乗¶
氣要四獸全備並不孤露主後跌斷復起穴前明堂又¶
有一泓真水者方結否則粗氣未脱八風交吹¶
¶
　　離杖¶
¶
　　脉甚急就龍虚粘曰離有如懸筆之垂珠滴者謂之脱¶
<pb:KR3g0021_WYG_000-77a>¶
煞穴抛穴接穴大陽影光穴懸棺長鬛封是也如龍雄¶
勢猛卸落平洋結成盤珠鋪氊展席遥對來脉壘土浮¶
扦髙大為墳便知聚氣須用客土堆成要有微窩靨或¶
草蛇灰線者方結否則旺氣未平必主災禍¶
¶
　　沒杖¶
¶
　　形俯靣飽用沒杖如肥乳頑金氣脉微茫乗其所止開¶
金取水闊理臺道端正沉𦵏謂之𦵏煞穴却不可錯認¶
頑硬天罡以悞人¶
¶
<pb:KR3g0021_WYG_000-77b>¶
　　穿杖¶
¶
　　形仰口小用穿杖如瘦體削木氣脉淺促串其所來取¶
宛宛之中鑿孔穿入側撞斜揷横撞深揷謂之被煞穴¶
却不可錯認欹斜掃蕩以悞人¶
¶
　　鬭杖¶
¶
　　山長横體用鬬杖如鬬斧眼然龍勢延袤借堂收納於¶
後樂端正之中前朝登對之所貫腰架折貼脊實倚重¶
揷深揷謂之馭煞而拿扯牽弓腕藍扳鞍之穴是也¶
¶
<pb:KR3g0021_WYG_000-78a>¶
　　截杖¶
¶
　　山長直體用截杖如騎馬脊然氣脉不住直卸前去於¶
稍停弱緩之處四證有情之所求覔微窩隨脉騎截依¶
法造作謂之欄煞即直截横截騎龍斬關之穴是也¶
¶
　　對杖¶
¶
　　上剛下柔就剛柔交接處對脉中扦故曰對蓋居髙則¶
峻急處卑則微軟乃於髙低相代之所乾濕暫判之間¶
平分緩急剛柔相濟中正對撞隨勢裁成使其得宜謂¶
<pb:KR3g0021_WYG_000-78b>¶
之中聚撞穴要左右相登並無凹陷穴情明白生氣呈¶
露方結不然上洩下陡難免土蟻之患¶
¶
　　綴杖¶
¶
　　勢强脉急就山麓低緩處頂脉實粘故曰綴當脉則大¶
鬬脱脉則犯冷乃於息氣已脱之前勁氣既䦨之後稍¶
離三尺緩其悍急使其冲和謂之脱煞粘穴要四獸皆¶
低並不凌壓真氣滴落衆水有情方結不然脱氣尖脉¶
難免泥水之患¶
¶
<pb:KR3g0021_WYG_000-79a>¶
　　犯杖¶
¶
　　饒龍減虎犯過脉中如侵境相犯之犯即棄死挨生外¶
趨堂氣者是也此多乳突結¶
¶
　　二十四砂葬法(附)¶
¶
　　夫觀龍觀其起明穴明其止起乃動而生止乃静而死¶
死處又尋生是名曰生氣故一察其微乃盡其大旨象¶
其物而取其事順其情而取其理推分合以定淺深明¶
饒減以存尅制倚撞蓋粘體勢情意差之毫釐謬以千¶
<pb:KR3g0021_WYG_000-79b>¶
里¶
¶
　　擔&KR0987;¶
¶
　　來龍急氣脉直衝中無乳氣穴粘右邊側受倚其後托¶
左臂長而明堂寛展如人之擔&KR0987;勢也宜淺開金井若¶
太深必傷宜培加客土填實于塋必主富貴綿逺¶
¶
　　正葬¶
¶
　　來龍三四節結穴勢既不峻急而纒䕶又齊整坐下金¶
魚環㑹堂氣分明宜扦正穴開井放棺接取真氣墳培¶
<pb:KR3g0021_WYG_000-80a>¶
髙壘向對中應為的半紀之間富貴雙全¶
¶
　　打開¶
¶
　　太陽頑金無紋浪須打開深壙作窩約取中堂金魚㑹¶
處定穴懸棺而葬取中小温潤氣謂開金取水發須遲¶
而緜逺不敗¶
¶
　　懸棺¶
¶
　　來龍脉急而無緩有分有合穴結深泥打開實處而見¶
實土并内用磚石結起巨壙豎四石柱于壙内懸棺而¶
<pb:KR3g0021_WYG_000-80b>¶
下壙前相接金池放三吉之水去壘土成墳以接生氣¶
¶
　　壘墳¶
¶
　　來龍有葢有座上急下緩為之墜脉所以平地生突突¶
中有石不可用工掘鑿似借外城淺開金井浮土正葬¶
壘土成墳先富後貴之地也¶
¶
　　大小剜藍¶
¶
　　來龍有情頭髙而穴偏或側臂頓起圓金到頭入手有¶
䑕肉受穴水星外應有金水相生之義為大腕偏受一¶
<pb:KR3g0021_WYG_000-81a>¶
伏再頓小金有迎堂顧祖之意為小剜正受此則不可¶
開井太深更宜髙立墳城恐來勢聳而壓穴也凡術者¶
宜有裁度用之可也¶
¶
　　馬鬛封¶
¶
　　來龍髙岡有窟窟中有突突頂正葬須從穴前挖開下¶
靣吞進突下安穴不可深開鉗壙金骨淺安井内否則¶
卓棺為吉葬後培墳如舊土不動馬鬛之封微露不可¶
用磚石結砌侵損其突¶
¶
<pb:KR3g0021_WYG_000-81b>¶
　　回龍顧祖¶
¶
　　龍勢急硬過關峽生齁䶎轉回脉從回靣結顧祖迎堂¶
宗族皆轉朝揖𤣥微不必拘于真與不真穴宜髙遷深¶
開金井謂之黄金登水墓登砂是也¶
¶
　　騎龍¶
¶
　　龍神盡處有突兀之結案廹前砂而穴露其氣不聚後¶
龍壘來草蛇灰線過脉分明穴須退後髙扦取騎龍下¶
深井放棺填補明堂以全造化也¶
¶
<pb:KR3g0021_WYG_000-82a>¶
　　拏扯¶
¶
　　來龍峻急入穴須有情而堂氣廹狹外山外水左右交¶
結横觀外堂寛展氣脉側受穴用提起扦之開井不淺¶
不深酌中裁剪客土培就貼身雌雄扯後拏前葬過一¶
紀世出富豪特達之士也¶
¶
　　停驛¶
¶
　　來龍高岡脉緊穴情似有似無登&KR0008;望龍方明端的巒¶
頭須金水帳脱下平中小結入首有鋪茵停車駐馬之¶
<pb:KR3g0021_WYG_000-82b>¶
驛也十字之中深開金井高砌墳城依法裁剪自有妙¶
理¶
¶
　　鬭斧¶
¶
　　真龍枕險又無纒䕶左右前後却有鬼曜翻身横作連¶
山取水以接生氣情如鬭斧拱揖前朝不許時師妄為¶
測度蓋出勢直來横受故知之難也¶
¶
　　擔凹¶
¶
　　來龍横過轉跌降脉穴情有若蜂腰之勢合天財两頭¶
<pb:KR3g0021_WYG_000-83a>¶
金様後有正托樂於仰掌中直扦開井不用太深吞棺¶
三分之一太深則反傷穴也前關住堂氣不泄發福永¶
久若砂水直去為凶此天財相似也¶
¶
　　抱皃¶
¶
　　來龍上急下緩雌雄交度堂氣分明應案秀出龍虎靣¶
前廹逼扦穴可要上穿龍虎腰下取交合水横抱如人¶
抱皃之狀也¶
¶
　　吞下¶
¶
<pb:KR3g0021_WYG_000-83b>¶
　　其來龍勢直落斜擺屈㬹受穴法宜吞入開井以聚真¶
氣後應其樂前迎其朝此乃大富不絶佳城也穴情雖¶
高𦵏了前靣再立一虛塤名吞下須要有應托為吉¶
¶
　　吐葬¶
¶
　　來龍降勢状若草露流珠之情為吐息露珠侵損則真¶
氣散矣只可粘踪小開金井低壘磚城若水不流泥前¶
有秀應必為巨富貴之地¶
¶
　　浮葬¶
¶
<pb:KR3g0021_WYG_000-84a>¶
　　其來龍入手情勢低平夾輔髙出穴中必有曲窠藏其¶
真氣四水不拂八風不吹宜淺開金井正放其棺法不¶
待饒用客土添培厚築其墓使煖氣相接真脉冲融則¶
富貴立至¶
¶
　　沉葬¶
¶
　　來龍情髙䕶矮降氣必然深入聚氣朝應有情關䦨未¶
甚周密其穴打低平下夾輔方為是法開井吞棺三分¶
之一四旁築實可免八風動搖之病真為綿逺之地也¶
¶
<pb:KR3g0021_WYG_000-84b>¶
　　牽牛¶
¶
　　土星行龍結穴入首頓起两頂左右之山伸出二臂交¶
度重聳朝迎有情两般行度深淺髙低依法宜開成方¶
金井放棺借取两傍應樂分肩合脚如土牛之合牽也¶
隂陽妙理人罕識之一突情可两穴如麒麟頭上品字¶
是也¶
¶
　　就飽¶
¶
　　來龍氣緩雖結珠塊坡穴大小不均小靣冇牙爪緊密¶
<pb:KR3g0021_WYG_000-85a>¶
不成局段大邊飽滿而有分合𤣥微可就飽處而扦之¶
廣開金井深入其棺墳城小壘禆補小邊取堂氣坦夷¶
雖曰就飽而不飽也¶
¶
　　傷饑¶
¶
　　龍來過脉節節分明蓋下有金金下有横土似上非上¶
中有灣凹或曲池不淺不深庸術狐疑必矣茍有賔主¶
相投穴雖有病葬亦有法貼脊扦之小井納棺築後培¶
前以補造化雖曰傷饑而不饑也¶
¶
<pb:KR3g0021_WYG_000-85b>¶
　　撞穴¶
¶
　　來龍情峻堂淺坐下去水撮脚牽飛到此多生疑竇情¶
勢可取須别立法度開鉗廣撞入吞棺而下撞穴蹲而¶
視之只見外堂寛展外砂周密避凶就凶假也靈塋¶
¶
　　揷木生芽¶
¶
　　來龍直木揷下亦謂之𤣥武嘴長縱有正佐切不可扦¶
當頭盡脉一扦則敗絶其中停必有節木須於肥厚䖏¶
開井放棺挑饒三分自有生芽之意仍須客土培實端¶
<pb:KR3g0021_WYG_000-86a>¶
正則根本固而枝葉榮矣¶
¶
　　牽弓¶
¶
　　來龍頂欹轉凹側尋肥突放送取龍左右臂灣環有如¶
牽弓發箭之勢中應分明于䑕肉處開淺井放棺有若¶
靶搭正箭力能逺發應居两旁棺頭必合棺脚必分借¶
倚䕶弦之力極為至理務要前案灣如張弓方吉反弓¶
便凶¶
¶
<pb:KR3g0021_WYG_000-86b>¶
¶
¶
¶
¶
¶
¶
¶
¶
　　葬法倒杖¶
¶
